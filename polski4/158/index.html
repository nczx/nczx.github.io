<!DOCTYPE html>
<head>
<meta charset='UTF-8'>
<style>
    @font-face{font-family:KaTeX_Main fallback;size-adjust:95%;src:local("Times New Roman"),local("LiberationSerif")}@font-face{font-family:KaTeX_Main fallback;size-adjust:83%;src:local("Noto Serif")}:root{--odr-text-decoration-color:currentColor;--odr-math-text-font-family:KaTeX_Main,"KaTeX_Main fallback",serif}.odr-strikethrough{text-decoration-color:var(--odr-text-decoration-color)}.odr-downdiagonalstrike,.odr-updiagonalstrike{-webkit-text-size-adjust:100%;text-size-adjust:100%;display:inline-block;position:relative;white-space:nowrap}.odr-downdiagonalstrike:not(.odr-strikethrough),.odr-updiagonalstrike:not(.odr-strikethrough){text-decoration:none}.odr-downdiagonalstrike:after,.odr-updiagonalstrike:before{bottom:0;content:"";left:0;position:absolute;right:0;top:0}.odr-updiagonalstrike:before{background:linear-gradient(to right bottom,transparent calc(50% - 1px),var(--odr-text-decoration-color) 49.5%,var(--odr-text-decoration-color) 50.5%,transparent calc(50% + 1px))}.odr-downdiagonalstrike:after{background:linear-gradient(to right top,transparent calc(50% - 1px),var(--odr-text-decoration-color) 49.5%,var(--odr-text-decoration-color) 50.5%,transparent calc(50% + 1px))}.odr-updiagonalstrike:before.odr-downdiagonalstrike:after{background:linear-gradient(to right bottom,transparent calc(50% - 1px),var(--odr-text-decoration-color) 49.5%,var(--odr-text-decoration-color) 50.5%,transparent calc(50% + 1px)),linear-gradient(to right top,transparent calc(50% - 1px),var(--odr-text-decoration-color) 49.5%,var(--odr-text-decoration-color) 50.5%,transparent calc(50% + 1px))}.odr-comment,.odr-footnote{font-size:.8333357142857143em}math-expr{font-size:1.15rem}.katex{font-family:var(--odr-math-text-font-family)}.katex-display>.katex{white-space:normal}.katex-html>.base{padding-bottom:.25em;padding-top:.25em} 
</style>
<link href="https://cdn.jsdelivr.net/npm/katex@0.16.8/dist/katex.css" rel="stylesheet"/>
<script src="https://cdn.jsdelivr.net/npm/katex@0.16.8/dist/katex.js"></script>
<script src="https://unpkg.com/asciimath2tex@1.2.1/dist/asciimath2tex.umd.js"></script>
<script src="https://cdn.jsdelivr.net/npm/katex@0.16.8/dist/contrib/mhchem.min.js"></script>
<script>
  window.WebFontConfig = {
    custom: {
      families: ['KaTeX_AMS', 'KaTeX_Caligraphic:n4,n7', 'KaTeX_Fraktur:n4,n7',
        'KaTeX_Main:n4,n7,i4,i7', 'KaTeX_Math:i4,i7', 'KaTeX_Script',
        'KaTeX_SansSerif:n4,n7,i4', 'KaTeX_Size1', 'KaTeX_Size2', 'KaTeX_Size3',
        'KaTeX_Size4', 'KaTeX_Typewriter'],
    },
  };
</script>
<script src="https://cdn.jsdelivr.net/npm/webfontloader@1.6.28/webfontloader.js"></script>
<script>
        const parser = new AsciiMathParser();
        document.addEventListener("DOMContentLoaded", function () {
            const mathExprs = document.querySelectorAll('math-expr');
    
            mathExprs.forEach(function (element) {
                var expr = element.getAttribute('expr');
                const span = document.createElement('span');

                if (!expr.includes("\\displaystyle")) {
                    var expr = parser.parse(expr);
                }

                katex.render(expr, span, {
                    throwOnError: false,
                });
                
                element.appendChild(span);
            });
        });
</script>
</head>
<a style="color:red; font-size:25px;">Zadanie 1</a><br>
<p>Poeta skupia uwagę odbiorcy na momencie, który nie wydaje się znaczący, ponieważ jest już po artystycznym pojedynku bohaterów. To chwila, kiedy Apollo mści się na Marsjaszu i obdziera go ze skóry. Herbert reinterpretuje mit - wybiera bowiem z niego drobny element, który pozwala na nowe odczytanie tej historii, dostrzeżenie w niej ukrytych sensów. Samo zaś sformułowanie ("właściwy pojedynek Apollona / z Marsjaszem [...] / odbywa się pod wieczór") sugeruje, iż wcześniejsza rywalizacja postaci nie ma większego znaczenia, gdyż opiera się na ambicjach tych jednostek. Z tego też powodu zwycięstwo boga jest pozorne, ponieważ dopiero teraz przychodzi czas na prawdziwą potyczkę. Jest o tyle kluczowa, że staje się walką idei estetycznych, dwóch typów poezji, co zadecyduje o zwycięstwie jednego z nich. </p><br><a style="color:red; font-size:25px;">Zadanie 2</a><br>
<p>Triumfujący Apollo jest obojętny względem cierpienia Marsjasza. Cechuje go chłód, ponieważ widok obdartego ze skór człowieka nie wywołuje w nim jakiegokolwiek współczucia. Wrzask Marsjasza budzi tylko obrzydzenie boga. Świadczy to o tym, iż nie przejawia człowieczeństwa, zaś sama tragedia satyra jest sprzeczna z jego poczuciem estetyki i wywołuje niechęć boga. Bezduszny Apollo skupia się na przyziemnej czynności: "[...] czyści swój instrument", nie potrafi zrozumieć cierpienia Marsjasza. Określenie go mianem "boga o nerwach z tworzyw sztucznych" świadczy o jego braku autentyczności oraz uczuć, sztuczności. Najważniejsze jest dla niego tylko wygrana oraz znaczenie estetyki: "odchodzi zwycięzca / zastanawiając się / czy z wycia Marsjasza / nie powstanie z czasem / nowa gałąź / sztuki [...]". </p>
<p> </p>
<p>Wyrażenie swojego zdania - część indywidualna </p><br><a style="color:red; font-size:25px;">Zadanie 3</a><br>
<p>Kontrast między bohaterami przejawia się na różnych płaszczyznach. Przede wszystkim Apollo to istota boska, zaś Marsjasz jest satyrem. Ten pierwszy wygrywa rywalizację artystyczną, natomiast jego przeciwnik ponosi klęskę, choć - jak sugeruje Herbert - pozorną. Odmienność tych postaci ujawnia się jednak najpełniej w momencie "właściwego pojedynku". W jego czasie Apollo staje się oprawcą Marsjasza, który zostaje skazany na niewyobrażalne cierpienie. Herbert ukazuje boga jako istotę obdarzoną "słuchem doskonałym". Doskonałość Apollina powoduje, iż świat doświadczeń Marsjasza jest mu obcy. Męka nieszczęśnika budzi tylko obrzydzenie boga, ponieważ jest sprzeczna z jego kanonami estetyki. Z tego też powodu nie stanowi źródła współczucia czy zrozumienia. Świadczy o tym zachowanie Apollina: "wstrząsany deszczem obrzydzenia / Apollo czyści swój instrument". Pozostaje on chłodny, opanowany, nieczuły na rozgrywający się dramat. Określenie go mianem "boga o nerwach z tworzyw sztucznych" sugeruje odczłowieczenie tej postaci, jej brak autentyczności, wręcz sztuczność. Najważniejsza jest dla niej formalna doskonałość dzieła, nie zaś jej ładunek emocjonalny. Z tego powodu Apollo nie może wytrzymać krzyku Marsjasza i odchodzi "zastanawiając się / czy z wycia Marsjasza / nie powstanie z czasem / nowa gałąź / sztuki [...]". </p>
<p>W przeciwieństwie do niego Marsjasz jest jednostką pełną ekspresji, która przełamuje jakiekolwiek zasady estetyczne, by wyrazić swe cierpienie. W tym ujawnia się pełnia człowieczeństwa tej postaci. Nie kalkuluje ona, jak Apollo, lecz odwołuje się do tego, co bliskie każdemu człowiekowi. Marsjasz nie milczy, ale jednostajnym krzykiem wyraża swą mękę, która jednocześnie stanowi opowieść o samym satyrze i jego ciele: "łyse góry wątroby / pokarmów białe wąwozy / szumiące lasy płuc / słodkie pagórki mięśni". Jego krzyk ma wstrząsającą siłę, co powoduje, iż nawet Apollo nie może go wytrzymać. Jednocześnie Marsjasz jawi się jako jednostka, która przemienia oblicze sztuki, ponieważ zapoczątkowuje nową estetykę niepodlegającą dotychczasowym wzorcom. Bohater jest autentyczny w swym cierpieniu, a przy tym silnie związany ze światem natury. Przyroda bowiem współodczuwa jego ból: "pod nogi upada mu skamieniały słowik". </p>
<p>Bohaterów tych można odnieść do pewnych sfer ludzkiego życia. Przykładowo sposób przedstawienia boga wywołuje skojarzenia ze sferą duchową. Ma ona nieraz abstrakcyjny charakter, odwołuje się do pewnych utrwalonych idei czy tradycji. Jest jednak przy tym wyzbyta emocji, namiętności i tego, co uznaje się za typowe dla doczesnego życia. Z kolei Marsjasza można powiązać ze sferą profanum, a więc doświadczeniami typowymi dla człowieka. Bohater bowiem wprost wyraża swe cierpienie, przez co dotyka istoty człowieczeństwa. W jego osobie zaznacza się także silny związek jednostki z doczesną rzeczywistością. </p><br><a style="color:red; font-size:25px;">Zadanie 4</a><br>
<p>Krzyk Marsjasza zwraca przede wszystkim uwagę na jego cierpienie, ale też cielesność. Staje się bowiem historią o ciele bohatera: "opowiada / Marsjasz / nieprzebrane bogactwo / swego ciała". Tym samym wycie postaci świadczy nie tylko o bólu fizycznym, ale też duchowych przeżyciach. Te dwie sfery (cielesna i duchowa) są ze sobą powiązane, ponieważ krzyk satyra pochodzi z jego wnętrza. Choć jest on dziki, nieopanowany, to jednocześnie wyraża najgłębszą prawdę o ludzkim cierpieniu, a przy tym stanowi coś autentycznego. Poeta w ten sposób wskazuje na siłę krzyku Marsjasza - przełamuje wszelakie kanony i staje się zaczątkiem nowego typu sztuki, wstrząsa odbiorcami.</p>
<p>Osoba mówiąca w wierszu Herberta staje po stronie cierpiącego Marsjasza - można to wywnioskować na podstawie przedstawienia bohaterów. Apollo zostaje ukazany jako bóg nieczuły, nierozumiejący tragedii swego rywala. Jego przywiązanie do niezmiennych zasad estetyki, co podkreśla epitet: "wstrząsany dreszczem obrzydzenia". Zaznacza on niechęć postaci względem bólu, nieszczęścia czy też zjawisk związanych z istotą człowieczeństwa. Wrażenie to wzmacnia powtarzanie się wersów: "wstrząsany dreszczem obrzydzenia / Apollo czyści swój instrument". Metodyczność działania boga, obojętność względem męki Marsjasza świadczy o jego okrucieństwie i niemożności współodczuwania. Równie negatywna wydźwięk ma metafora, która określa Apollina jako "boga o nerwach z tworzyw sztucznych". Sugeruje ona, iż jest on wyzbyty wrażliwość, empatii, autentyczności. W jego przedstawieniu ujawnia się także ironia: "odchodzi zwycięzca". Wygrana boga w wierszu Herberta zyskuje pozorny charakter, gdyż ostatecznie to Marsjasz zwycięża - jako twórca nowej gałęzi sztuki odwołującej się do typowo ludzkich doświadczeń.</p>
<p>Kontrastowe zestawienie opanowanego boga i satyra wyrażającego swój ból podkreśla tragizm sytuacji Marsjasza. Jednocześnie podmiot liryczny za pomocą epitetu ("ogromna skala") sugeruje niezwykły talent bohatera, który umożliwia wyrażenie zróżnicowanych treści. Podkreśla także znaczenie satyra za pomocą metafory oraz zawartego w niej epitetu: "w istocie / opowiada / Marsjasz / nieprzebrane bogactwo / swego ciała". Krzyk postaci zyskuje więc niebagatelne znaczenie, ponieważ łączy w sobie pierwiastek cielesności i duchowości, łączy przeżycia satyra z naturą w wyliczeniu: "łyse góry wątroby / pokarmów białe wąwozy / szumiące lasy płuc". Również symboliczny obraz skamieniałego słowika i osiwiałego drzewa zaznacza autentyczność głosu Marsjasza - zawarte w nim emocje wstrząsają światem, nie można więc pozostać obojętnym na mękę. Samo zaś odejście Apollina akcentuje ostateczne zwycięstwo moralne satyra.</p><br><a style="color:red; font-size:25px;">Zadanie 5</a><br>
<p>Apollo reprezentuje sztukę, która jest formalnie doskonała, zgodna z pewnymi kanonami oraz estetyką. Cechuje się harmonią, stosownością, ale nie dąży do ukazania pełni człowieczeństwa. Jest przez to sztuczna, chłodna i pozbawiona emocjonalności, ponieważ nie porusza przyziemnych czy budzących niepokój tematów. Ma na celu przede wszystkim zyskanie zachwytu i aprobaty odbiorców, co świadczy o jej wyrachowaniu. Nie wynika bowiem z gwałtownych przeżyć czy potrzeby uzewnętrznienia swego bólu. Z kolei koncepcja sztuki według Marsjasza wymyka się jakimkolwiek zasadom, łamie dotychczasowe reguły twórczości. Działalność twórcza cechuje się gwałtownością, nieprzewidywalnością. Odwołuje się do tego, co typowe dla człowieka, gdyż pokazuje jego cierpienie, olbrzymią mękę. Jednocześnie jest ona przejmująca w swej bezpośredniości, wywołuje silne emocje. Można stwierdzić jej autentyczność oraz bliskość względem codzienności, co wymaga zerwania z jakimikolwiek kanonami. </p>
<p> </p>
<p>Stworzenie manifestu - część indywidualna </p><br><a style="color:red; font-size:25px;">Zadanie 6</a><br>
<p>"Skamieniały słowik" i "siwe drzewo" świadczą o wpływie tragedii Marsjasza na rzeczywistość, świat natury. Jego ból to przejaw pełni człowieczeństwa, autentyczności sztuki. Męka satyra jest tak przejmująca, iż oddziałuje na drzewo i ptaka. Podkreśla to związek człowieka z naturą, lecz także łączącą ich solidarność. Sugeruje to także ostateczne zwycięstwo Marsjasza, ponieważ cierpienie satyra staje się źródłem nowej sztuki - poruszającej odbiorców swą autentycznością czy człowieczeństwem. Symbole te wprowadzą więc do interpretacji tekstu refleksję na temat nowego sposobu twórczości. </p><br><a style="color:red; font-size:25px;">Zadanie 7</a><br>
<p>Indywidualne </p><br><a style="color:red; font-size:25px;">Zadanie 8</a><br>
<p>Indywidualne </p><br><a style="color:red; font-size:25px;">Zadanie 9</a><br>
<p>Indywidualne </p><br><button id="prevPage">Poprzednia strona</button>
<button id="nextPage">Nastepna strona</button>

<script>
    function PageUp(){
        let url = window.location;
        console.log(url.href);
        let urlObject = new URL(url);
        let path = urlObject.pathname;
        let segments = path.split('/');
        segments[segments.length - 2]++;
        let newPath = segments.join('/');
        urlObject.pathname = newPath;
        let newUrl = urlObject.toString();
        console.log(newUrl);
        window.location.href = newUrl;
    }
  
    function PageDown(){
        let url = window.location;
        console.log(url.href);
        let urlObject = new URL(url);
        let path = urlObject.pathname;
        let segments = path.split('/');
        segments[segments.length - 2]--;
        let newPath = segments.join('/');
        urlObject.pathname = newPath;
        let newUrl = urlObject.toString();
        console.log(newUrl);
        window.location.href = newUrl;
    }

    // Get buttons
    const prevButton = document.getElementById('prevPage');
    const nextButton = document.getElementById('nextPage');

    // Set event listeners
    prevButton.addEventListener('click', PageDown);
    nextButton.addEventListener('click', PageUp);
</script>
