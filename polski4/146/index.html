<!DOCTYPE html>
<head>
<meta charset='UTF-8'>
<style>
    @font-face{font-family:KaTeX_Main fallback;size-adjust:95%;src:local("Times New Roman"),local("LiberationSerif")}@font-face{font-family:KaTeX_Main fallback;size-adjust:83%;src:local("Noto Serif")}:root{--odr-text-decoration-color:currentColor;--odr-math-text-font-family:KaTeX_Main,"KaTeX_Main fallback",serif}.odr-strikethrough{text-decoration-color:var(--odr-text-decoration-color)}.odr-downdiagonalstrike,.odr-updiagonalstrike{-webkit-text-size-adjust:100%;text-size-adjust:100%;display:inline-block;position:relative;white-space:nowrap}.odr-downdiagonalstrike:not(.odr-strikethrough),.odr-updiagonalstrike:not(.odr-strikethrough){text-decoration:none}.odr-downdiagonalstrike:after,.odr-updiagonalstrike:before{bottom:0;content:"";left:0;position:absolute;right:0;top:0}.odr-updiagonalstrike:before{background:linear-gradient(to right bottom,transparent calc(50% - 1px),var(--odr-text-decoration-color) 49.5%,var(--odr-text-decoration-color) 50.5%,transparent calc(50% + 1px))}.odr-downdiagonalstrike:after{background:linear-gradient(to right top,transparent calc(50% - 1px),var(--odr-text-decoration-color) 49.5%,var(--odr-text-decoration-color) 50.5%,transparent calc(50% + 1px))}.odr-updiagonalstrike:before.odr-downdiagonalstrike:after{background:linear-gradient(to right bottom,transparent calc(50% - 1px),var(--odr-text-decoration-color) 49.5%,var(--odr-text-decoration-color) 50.5%,transparent calc(50% + 1px)),linear-gradient(to right top,transparent calc(50% - 1px),var(--odr-text-decoration-color) 49.5%,var(--odr-text-decoration-color) 50.5%,transparent calc(50% + 1px))}.odr-comment,.odr-footnote{font-size:.8333357142857143em}math-expr{font-size:1.15rem}.katex{font-family:var(--odr-math-text-font-family)}.katex-display>.katex{white-space:normal}.katex-html>.base{padding-bottom:.25em;padding-top:.25em} 
</style>
<link href="https://cdn.jsdelivr.net/npm/katex@0.16.8/dist/katex.css" rel="stylesheet"/>
<script src="https://cdn.jsdelivr.net/npm/katex@0.16.8/dist/katex.js"></script>
<script src="https://unpkg.com/asciimath2tex@1.2.1/dist/asciimath2tex.umd.js"></script>
<script src="https://cdn.jsdelivr.net/npm/katex@0.16.8/dist/contrib/mhchem.min.js"></script>
<script>
  window.WebFontConfig = {
    custom: {
      families: ['KaTeX_AMS', 'KaTeX_Caligraphic:n4,n7', 'KaTeX_Fraktur:n4,n7',
        'KaTeX_Main:n4,n7,i4,i7', 'KaTeX_Math:i4,i7', 'KaTeX_Script',
        'KaTeX_SansSerif:n4,n7,i4', 'KaTeX_Size1', 'KaTeX_Size2', 'KaTeX_Size3',
        'KaTeX_Size4', 'KaTeX_Typewriter'],
    },
  };
</script>
<script src="https://cdn.jsdelivr.net/npm/webfontloader@1.6.28/webfontloader.js"></script>
<script>
        const parser = new AsciiMathParser();
        document.addEventListener("DOMContentLoaded", function () {
            const mathExprs = document.querySelectorAll('math-expr');
    
            mathExprs.forEach(function (element) {
                var expr = element.getAttribute('expr');
                const span = document.createElement('span');

                if (!expr.includes("\\displaystyle")) {
                    var expr = parser.parse(expr);
                }

                katex.render(expr, span, {
                    throwOnError: false,
                });
                
                element.appendChild(span);
            });
        });
</script>
</head>
<a style="color:red; font-size:25px;">Zadanie 4</a><br>
<p>Przykładowo:</p>
<p>Demiurg w zakończeniu wiersza przemawia w następujący sposób: "Albo nieme skały jak w pierwszym dniu stworzenia, / albo życie, którego warunkiem śmierć / i to upajające ciebie piękno". Jego wypowiedź sugeruje dwie możliwości przewidziane dla człowieka. Raj w tej sytuacji nie jest dla człowieka miejscem wiecznej szczęśliwości. Zostaje ukazany jako przestrzeń pozbawiona piękna oraz życia, chociaż gwarantująca nieśmiertelność i brak trosk. W tym kontekście kara, wygnanie pierwszych ludzi, staje się dobrodziejstwem. Życie bowiem pozwala na doświadczenie prawdziwego piękna oraz różnorodności świata. On zaś ubogaca ludzką egzystencję niezwykłymi przeżyciami, przez co nawet śmierć staje się czymś możliwym do zaakceptowania. Pozwala bowiem na docenienie piękna rzeczywistości, nadaje krótkiemu życiu głębszy sens. </p><br><a style="color:red; font-size:25px;">Zadanie 5</a><br>
<p>Przykładowe argumenty potwierdzające, że utwór wpisuje się we franciszkanizm:</p>
<ul>
<li>Wiersz Miłosza stanowi afirmację piękna oraz różnorodności natury. </li>
<li>Kontakt z przyrodą jest źródłem kontemplacji.</li>
<li>Naturę i człowieka łączy silna więź - jednostka jest jej częścią.</li>
<li>Źródłem poczucia harmonii, spokoju jest dla istoty ludzkiej zetknięcie się z przyrodą.</li>
<li>Śmierć nie budzi strachu, lecz jest przyjmowana jako coś naturalnego - dochodzi do jej zaakceptowania. </li>
</ul>
<p> </p>
<p>Wyrażenie swojego zdania - część indywidualna </p><br><a style="color:red; font-size:25px;">Zadanie 6</a><br>
<p>Indywidualne </p><br><a style="color:red; font-size:25px;">Zadanie 7</a><br>
<p>Przykładowo:</p>
<p>Paradoksalny charakter piękna polega na tym, że można docenić je przede wszystkim ze względu na jego ulotność. Nie trwa ono wiecznie, wiec podmiot liryczny w wierszu Miłosza skupia się na doznaniach zmysłowych, które wzbudzają jego fascynację i euforię. Współistnienie śmierci wręcz narzuca osobie mówiącej konieczność doświadczenia piękna zanim odjedzie z tego świata. W ten sposób zyskuje ono szczególną wartość, ponieważ nie jest czymś niezmiennym, lecz przemija. Z tego też powodu szczególnie się je docenia oraz chłonie. Przewrotność polega również na tym, iż zetknięcie z pięknem nie prowadzi do strachu przed śmiercią, nie jest źródłem żalu. Wręcz odwrotnie: pozwala na zaakceptowanie jej jako czegoś wpisanego w porządek rzeczywistości. </p><br><a style="color:red; font-size:25px;">Zadanie 8</a><br>
<p>Przykładowo:</p>
<p>Mianem raju utraconego określa się miejsce lub sytuację, które zapewniały poczucie szczęścia i beztroski, jednak minęły na dobre. Miłosz w swym wierszu twórczo przekształca ten motyw. Zasadniczo można go odnieść do ogrodu Eden - jako miejsca bezpiecznego dla pierwszych ludzi, w którym nie dręczyły ich żadne troski. W wierszu Miłosza traci on jednak swoją witalność i piękno: "Albo nieme skały jak w pierwszym dniu stworzenia". Wartość zyskuje za to świat doczesny, ponieważ w kontakcie z cudami natury podmiot liryczny może doświadczyć piękna, które oddziałuje na jego doznania. Przestrzeń ta staje się źródłem harmonii, poczucia bezpieczeństwa. Piękno świata jest jednak kruche, ponieważ wiąże się z nieubłagalnym przemijaniem - osoba mówiąca nie może doświadczyć niezwykłości życia bez śmierci. Można więc powiedzieć, że w ten sposób doczesna egzystencja opierająca się na ścisłej relacji z przyrodą to raj utracony. Chociaż człowiek traci go, to jednak akceptuje przy tym śmierć, nie obawia się jej. Zabieg ten służy wyrażeniu refleksji na temat człowieka oraz sensu jego egzystencji. Pokazuje on nową, mniej oczywistą perspektywę, która wskazuje na znaczenie kruchego życia. Efektem takiego zabiegu może być zaś zaskoczenie odbiorcy, zachęcenie go do głębszej refleksji na uniwersalne tematy. </p><br><a style="color:red; font-size:25px;">Zadanie 9</a><br>
<p>Przykładowo:</p>
<p>Tytuł Miłosza można rozpatrywać nie tylko w sensie dosłownym - wskazuje on bowiem na to gdzie znajduje się i co obserwuje podmiot liryczny. Strumień bowiem ma w kulturze bogatą symbolikę, która nadaje mu nowe, uniwersalne sensy. Oznacza bowiem życie, odrodzenie, siły witalne, początek. Z drugiej jednak strony świadczy o przemijaniu, kruchości świata, który podlega ciągłym zmianom. Nurt strumienia wywołuje również skojarzenie z biegiem ludzkiego życia - ma ono określony kierunek i koniec, jest drogą. Z tego też powodu można interpretować tytuł dzieła poety w przenośny sposób sugerujący kontemplacyjny charakter dzieła. Staje się on zapowiedzią refleksji nad nieubłagalnym upływem czasu, przypomina o tym, że każdy dzień przybliża człowieka do śmierci, zaś rzeczywistość jest ulotna. </p><br><a style="color:red; font-size:25px;">Zadanie 10</a><br>
<p>Przykładowo:</p>
<p>a) Płynąca woda jako symbol ma różnorodne sensy. W utworze <em>Nad strumieniem</em> zdaje się oznaczać pierwotną siłę, prawdę i mądrość. Kontemplacja natury przynosi bowiem podmiotowi lirycznemu świadomość, że śmierć to nieodłączny finał życia, który nadaje mu szczególną wartość. Jednocześnie płynąca woda symbolizuje w takim ujęciu przemijanie, niestałość świata. Z kolei w<em> Rzekach</em> </p><br><a style="color:red; font-size:25px;">Zadanie 1</a><br>
<p>Lista podejmowanych tematów:</p>
<ul>
<li>etyka;</li>
<li>ocalenie; </li>
<li>historia;</li>
<li>dobro; </li>
<li>prawda;</li>
<li>piękno;</li>
<li>prosty człowiek;</li>
<li>historiozofia;</li>
<li>relacja między politykiem a obywatelem;</li>
<li>pamięć;</li>
<li>rola twórcy i poezji;</li>
<li>zagrożenia wynikające z władzy;</li>
<li>tradycja;</li>
<li>zasady tworzenia dzieła;</li>
<li>język i wpływ propagandy na niego;</li>
<li>tułaczka;</li>
<li>natura;</li>
<li>przemijanie;</li>
<li>śmierć.</li>
</ul>
<p> </p>
<p>Wydarzenia historyczne mają duży wpływ na podejmowane przez poetę tematy. Miłosz porusza bowiem w swych wierszach zagadnienia, które wiążą się w pewnym stopniu z jego sytuacją życiową i obserwacją mechanizmów historii. Szczególnie interesuje go zagadnienie uniwersalnych pojęć w kontekście nowej rzeczywistości, nie zawsze przyjaznej dla człowieka. W <em>Traktacie moralnym</em> bezpośrednio nawiązuje do wydarzeń, które odmieniły świat ("Odstępców starszą celą ciemną, / Śpiewają w prasie pieśń wojenną, / Ogniste ogłaszają wici", "Epoka nasza czyli zgon, / Ogromna <em>die Liquidation</em>"). Poeta, krytykując powojenny porządek, szuka przy tym recepty pozwalającej na ocalenie człowieczeństwa. Również utwór <em>Który skrzywdziłeś, </em>można odnieść do ówczesnych realiów - ma więc nie tylko uniwersalny wymiar. Podmiot liryczny ujawnia się w nim jako jednostka zaangażowana w sprawy obywatelskie, sprzeciwiająca się złu, zaś sam tekst postrzega się często jako wyraz niezgody względem stalinizmu. Tematyka historyczna jest obecna także w innym dziele. <em>Moja wierna mowo</em> to zapis doświadczeń tułacza, twórcy, który pragnie pielęgnować ojczystą mowę, pamięć o ojczyźnie. Odczuwa jednak przy tym rozdarcie wewnętrzne, gdyż język jest wykorzystywany w instrumentalnych celach, służ propagandzie, co prowadzi do jego degradacji. Również ten temat znajduje swoje odzwierciedlenie w tym, czego doświadczył Miłosz: przebywał na emigracji, zaś w kraju doszło do nagonki antysemickiej, co zaowocowało emigracją ludzi żydowskiego pochodzenia. Na podstawie wskazanych przykładów można więc uznać, że historia wpłynęła na tematy podejmowane przez Miłosza, stała się dla niego źródłem uniwersalnej refleksji na temat człowieka i jego relacji z dziejami. </p><br><a style="color:red; font-size:25px;">Zadanie 2</a><br>
<p>Przykładowo:</p>
<p>Motyw pamięci odgrywa ważną rolę w wierszach Czesława Miłosza, o czym świadczy to, iż pojawia się w wielu utworach (<em>Traktat </em><em>moralny</em>, <em>Który skrzywdziłeś</em> czy <em>Moja wierna mowo</em>). W pierwszym z nich pamięć o mechanizmach dziejów, tragicznych wydarzeniach staje się dla podmiotu lirycznego kluczowym punktem odniesienia. Umożliwia bowiem odnalezienie sposobu na ocalenie człowieczeństwa w trudnej, nieprzyjaznej rzeczywistości. Osoba mówiąca wykorzystuje zasoby swej pamięci, by przestrzec przed potencjalnym zagrożeniem, ale jednocześnie wskazać na znaczenie działań każdej jednostki: "A choćbyś był jak kamień polny, / Lawina bieg od tego zmienia, / Po jakich toczy się kamieniach. / I, jak zwykł mawiać już ktoś inny, / Możesz, więc wpłyń na bieg lawiny". Pamięć ponadto pozwala na odwołanie się do tradycji, pewnych systemów etycznych. One z kolei umożliwiają człowiekowi osiągnięcie równowagi duchowej: "Idźmy w pokoju, ludzie prości".</p>
<p>Motyw pamięci jest również w wierszu <em>Który skrzywdziłeś </em>podejmującym temat relacji władzy i obywateli. Staje się ona swoistym świadectwem, gdyż nie pozwala na zapomnienie o ludzkiej krzywdzie i niesprawiedliwości, prowadzi do napiętnowania zła w dziełach literackich: "Nie bądź bezpieczny. Poeta pamięta". Przyczynia się więc do sprawiedliwości dziejowej, gdyż dzięki niej żaden tyran nie może czuć się bezkarnie - jego czyny będą osądzone przez kolejne pokolenia, a on sam okryje się hańbą. Pamięć świadczy w tym utworze również o braku zgody na zło i poniżenie prostego człowieka.</p>
<p>Motyw ten staje się także znaczący w <em>Mojej wiernej mowie. </em>W tym to wierszu pamięć zapewnia łączność duchową z utraconą ojczyzną, tradycją, a jednocześnie jest źródłem inspiracji dla poezji: "Co noc stawiałem przed tobą miseczki z kolorami, / żebyś miała i brzozę, i konika polnego, i gila". Ponadto wspomnienia, które stają się formą ratunku dla zagrożonego przez zło języka, przywracają utracone wartości: "Więc będę dalej stawiać przed tobą miseczki z kolorami / jasnymi i czystymi, jeżeli to możliwe". Za ich sprawą można odzyskać nadzieję i wiarę w ład świata. </p><br><a style="color:red; font-size:25px;">Zadanie 3</a><br>
<p>Przykładowo:</p>
<p>Wiersze Miłosza bardzo często stanowią refleksję na temat tego, kim powinien artysta lub poeta. Staje się on erudytą oraz myślicielem, który ma świadomość mechanizmów dziejowych. Pozostaje bystrym i krytycznym obserwatorem zmian zachodzących na świecie, na co wskazują refleksje zawarte w <em>Traktacie moralnym</em>. Poeta, człowiek tworzący, zgodnie z myślą Miłosza, musi być aktywny, zaangażowany w sprawy ogółu. Z tego też powodu jego zadaniem jest troska o innych, upominanie się o sprawiedliwość, kiedy to zostają naruszone podstawowe zasady moralne. Jego pamięć oraz twórczość są gwarantem sprawiedliwości dziejowej: "Nie bądź bezpieczny. Poeta pamięta. / Możesz go zabić - narodzi się nowy. / Spisane będą czyny i rozmowy". Jednocześnie koncepcja poety opiera się na przekonaniu, iż pomaga on ludziom w ocaleniu swojego człowieczeństwa. Myśl ta jest szczególnie obecna w <em>Traktacie moralnym</em>. W nim to podmiot liryczny szuka sposobu, by uratować człowieka, który żyje w nieprzyjaznej rzeczywistości przepełnionej obłudą i manipulacją. Tym samym twórca staje się strażnikiem pewnych wartości, gdyż wprowadza ład, podkreśla znaczenie moralności oraz prostoty. Według niego właśnie one mogą zapewnić ludziom równowagę: "Idźmy w pokoju, ludzie prości". </p>
<p>W ujęciu Miłosza poeta nie tylko interesuje się rzeczywistością, ale także wiele uwagi poświęca refleksji na temat samej twórczości. Dąży on do przekraczania granic, poszukuje "formy bardziej pojemnej", a przy tym traktuje poezję jako nieokiełznaną siłę zaskakującą samego piszącego ("powstaje z nas rzeczy, o której nie wiedzieliśmy, że w nas jest, / więc mrugamy oczami, jakby wyskoczył z nas tygrys"). Jednocześnie pragnie, by jego wytwory spełniały określone założenia: reprezentowały dobro, a przy tym przynosiły odbiorcom otuchę i były dla nich zrozumiałe. Nakłada to na artystę szczególną odpowiedzialność, ponieważ jego dzieła powinny być bliskie czytelnikom i zainspirowane "dobrymi duchami". Muszą więc odwoływać się do pewnego systemu wartości. Miłosz uważa także, że obowiązkiem twórcy jest troska o piękno i język. Refleksja ta ujawnia się szczególnie w <em>Mojej wiernej mowie</em>. Język jest bowiem kształtowany przez wspomnienia i pamięć twórcy, który dba o jego czystość i harmonię. W ten sposób wyraża swój sprzeciw względem obłudy i manipulacji mową, próbuje ratować to, co uważa za najcenniejsze: "Więc będę dalej stawiać przed tobą miseczki z kolorami / jasnymi i czystymi, jeżeli to możliwe, / bo w nieszczęściu potrzebny jakiś ład czy piękno". </p><br><a style="color:red; font-size:25px;">Zadanie 4</a><br>
<p>Przykładowe cechy języka poetyckiego Miłosza:</p>
<ul>
<li>W poezji Czesława Miłosza można dostrzec elementy typowe dla stylu naukowego. Łączy się on z intelektualnym charakterem liryki. Przejawem tego stylu jest niewątpliwe precyzyjna oraz logiczna budowa utworów. W <em>Traktacie moralnym na samym </em>początku zostaje postawione pytanie ("Gdzież jest, poeto, ocalenie?"), następnie podmiot liryczny prezentuje zasady, które mogą przynieść ocalenie. Intelektualizm poezji przejawia się w podejmowanej tematyce. Bardzo często wiąże się ona z etyką, moralnością, postawą człowieka wobec historii i świata. Rozważania Miłosza zyskują w ten sposób uniwersalny charakter, wyrażają refleksję na temat pewnych mechanizmów. Ponadto wiersze poety zawsze odwołują się do konkretu, są pozbawione nadmiernej ozdobności. Nie ma w nich także miejsca na tworzenie fantastycznych światów, kluczowa jest za to precyzja i jasność myśli. </li>
</ul>
<p> </p>
<ul>
<li>Poeta bardzo często wykorzystuje figury retoryczne. Wzmacniają one siłę przekazują, mają także oddziaływać na odbiorcę i jego postawę. Wśród nich można wyróżnić następujące:</li>
</ul>
<table border="1" style="border-collapse: collapse; width: 600px; height: 256px;">
<tbody>
<tr>
<td style="background-color: #80cbc4; text-align: center;"><strong>Figura</strong></td>
<td style="background-color: #80cbc4; text-align: center;"><strong>Funkcja</strong></td>
<td style="background-color: #80cbc4; text-align: center;"><strong>Przykład</strong></td>
<td style="background-color: #80cbc4; text-align: center;"><strong>Utwór</strong></td>
</tr>
<tr>
<td style="width: 196px; text-align: center;">metafora</td>
<td style="width: 196px; text-align: center;">pobudza wyobraxnię odbiorcy, pozwala na oryginalne wyrażenie myśli</td>
<td style="width: 196px; text-align: center;"><em>[...] państwem demonów</em></td>
<td style="width: 196px; text-align: center;"><em>Ars poetica?</em></td>
</tr>
<tr>
<td style="width: 196px; text-align: center;">epitet</td>
<td style="width: 196px; text-align: center;">wpływa na konkretyzację i plastyczność przedstawienia</td>
<td style="width: 196px; text-align: center;"><em>[...] nieogarniona forma liści</em></td>
<td style="width: 196px; text-align: center;"><em>Nad strumieniem</em></td>
</tr>
<tr>
<td style="width: 196px; text-align: center;">powtórzenie</td>
<td style="width: 196px; text-align: center;">wzmacnia sens wypowiedzi</td>
<td style="width: 196px; text-align: center;"><em>I przedzę zwiń. I z pełną wiedzą</em></td>
<td style="width: 196px; text-align: center;"><em>Traktat moralny</em></td>
</tr>
<tr>
<td style="width: 196px; text-align: center;">apostrofa</td>
<td style="width: 196px; text-align: center;">wprowadza podniosły nastrój</td>
<td style="width: 196px; text-align: center;"><em>Moja wierna mowo</em></td>
<td style="width: 196px; text-align: center;"><em>Moja wierna mowo</em></td>
</tr>
<tr>
<td style="width: 196px; text-align: center;">inwersja</td>
<td style="width: 196px; text-align: center;">nadaje wypowiedzi uroczysty ton</td>
<td style="width: 196px; text-align: center;"><em>Spisane będą czyny i rozmowy. </em></td>
<td style="width: 196px; text-align: center;"><em>Który skrzywdziłeś</em></td>
</tr>
</tbody>
</table>
<p> </p>
<ul>
<li>Podział na wersy wpływa na kompozycję utworu. Obecność dłuższych i krótszych wersów sprawia, że sens pewnych słów zostaje podkreślony (np. "siedzieć i patrzeć / na uwijanie się trzmieli, loty ważek"), taki podział jest również czymś typowym dla dzieł lirycznych, ponieważ twórca może w dowolny sposób tworzyć segmenty tekstu, aby np. podkreślić znaczenie danego fragmentu. Z kolei interpunkcja ułatwia odbiór tekstu. Sprawia także, że w jednoznaczny sposób można odczytać myśl wyrażoną przez Miłosza, podzielić tekst na krótsze części. W ten sposób interpunkcja u Miłosza pełni funkcję porządkująca, ale czasem tez podkreśla uczucia podmiotu lirycznego (np. poprzez zastosowanie wykrzykników). </li>
</ul><br><button id="prevPage" style="background-color: #47e2b4; color: white; font-size: 16px; padding: 15px 32px; margin: 10px 2px; border: none; border-radius: 4px; cursor: pointer;">Poprzednia strona</button>
<button id="nextPage" style="background-color: #01d1e0; color: white; font-size: 16px; padding: 15px 32px; margin: 10px 2px; border: none; border-radius: 4px; cursor: pointer;">Nastepna strona</button>

<script>
    function PageUp(){
        let url = window.location;
        console.log(url.href);
        let urlObject = new URL(url);
        let path = urlObject.pathname;
        let segments = path.split('/');
        segments[segments.length - 2]++;
        let newPath = segments.join('/');
        urlObject.pathname = newPath;
        let newUrl = urlObject.toString();
        console.log(newUrl);
        window.location.href = newUrl;
    }
  
    function PageDown(){
        let url = window.location;
        console.log(url.href);
        let urlObject = new URL(url);
        let path = urlObject.pathname;
        let segments = path.split('/');
        segments[segments.length - 2]--;
        let newPath = segments.join('/');
        urlObject.pathname = newPath;
        let newUrl = urlObject.toString();
        console.log(newUrl);
        window.location.href = newUrl;
    }

    // Get buttons
    const prevButton = document.getElementById('prevPage');
    const nextButton = document.getElementById('nextPage');

    // Set event listeners
    prevButton.addEventListener('click', PageDown);
    nextButton.addEventListener('click', PageUp);
</script>
