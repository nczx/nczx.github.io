<!DOCTYPE html>
<head>
<meta charset='UTF-8'>
<style>
    @font-face{font-family:KaTeX_Main fallback;size-adjust:95%;src:local("Times New Roman"),local("LiberationSerif")}@font-face{font-family:KaTeX_Main fallback;size-adjust:83%;src:local("Noto Serif")}:root{--odr-text-decoration-color:currentColor;--odr-math-text-font-family:KaTeX_Main,"KaTeX_Main fallback",serif}.odr-strikethrough{text-decoration-color:var(--odr-text-decoration-color)}.odr-downdiagonalstrike,.odr-updiagonalstrike{-webkit-text-size-adjust:100%;text-size-adjust:100%;display:inline-block;position:relative;white-space:nowrap}.odr-downdiagonalstrike:not(.odr-strikethrough),.odr-updiagonalstrike:not(.odr-strikethrough){text-decoration:none}.odr-downdiagonalstrike:after,.odr-updiagonalstrike:before{bottom:0;content:"";left:0;position:absolute;right:0;top:0}.odr-updiagonalstrike:before{background:linear-gradient(to right bottom,transparent calc(50% - 1px),var(--odr-text-decoration-color) 49.5%,var(--odr-text-decoration-color) 50.5%,transparent calc(50% + 1px))}.odr-downdiagonalstrike:after{background:linear-gradient(to right top,transparent calc(50% - 1px),var(--odr-text-decoration-color) 49.5%,var(--odr-text-decoration-color) 50.5%,transparent calc(50% + 1px))}.odr-updiagonalstrike:before.odr-downdiagonalstrike:after{background:linear-gradient(to right bottom,transparent calc(50% - 1px),var(--odr-text-decoration-color) 49.5%,var(--odr-text-decoration-color) 50.5%,transparent calc(50% + 1px)),linear-gradient(to right top,transparent calc(50% - 1px),var(--odr-text-decoration-color) 49.5%,var(--odr-text-decoration-color) 50.5%,transparent calc(50% + 1px))}.odr-comment,.odr-footnote{font-size:.8333357142857143em}math-expr{font-size:1.15rem}.katex{font-family:var(--odr-math-text-font-family)}.katex-display>.katex{white-space:normal}.katex-html>.base{padding-bottom:.25em;padding-top:.25em} 
</style>
<link href="https://cdn.jsdelivr.net/npm/katex@0.16.8/dist/katex.css" rel="stylesheet"/>
<script src="https://cdn.jsdelivr.net/npm/katex@0.16.8/dist/katex.js"></script>
<script src="https://unpkg.com/asciimath2tex@1.2.1/dist/asciimath2tex.umd.js"></script>
<script src="https://cdn.jsdelivr.net/npm/katex@0.16.8/dist/contrib/mhchem.min.js"></script>
<script>
  window.WebFontConfig = {
    custom: {
      families: ['KaTeX_AMS', 'KaTeX_Caligraphic:n4,n7', 'KaTeX_Fraktur:n4,n7',
        'KaTeX_Main:n4,n7,i4,i7', 'KaTeX_Math:i4,i7', 'KaTeX_Script',
        'KaTeX_SansSerif:n4,n7,i4', 'KaTeX_Size1', 'KaTeX_Size2', 'KaTeX_Size3',
        'KaTeX_Size4', 'KaTeX_Typewriter'],
    },
  };
</script>
<script src="https://cdn.jsdelivr.net/npm/webfontloader@1.6.28/webfontloader.js"></script>
<script>
        const parser = new AsciiMathParser();
        document.addEventListener("DOMContentLoaded", function () {
            const mathExprs = document.querySelectorAll('math-expr');
    
            mathExprs.forEach(function (element) {
                var expr = element.getAttribute('expr');
                const span = document.createElement('span');

                if (!expr.includes("\\displaystyle")) {
                    var expr = parser.parse(expr);
                }

                katex.render(expr, span, {
                    throwOnError: false,
                });
                
                element.appendChild(span);
            });
        });
</script>
</head>
<a style="color:red; font-size:25px;">Zadanie 2</a><br>
<p>Przykładowa odpowiedź:</p>
<p>Każdy z uwzględnionych w definicji utopii obszarów tematycznych odnosi się również - jak wykazuje Stoff - do antyutopii ("W pewnym sensie bowiem antyutopia jest zbudowana na strukturalnym wzorcu utopii."). Tę można zatem opisać jako:</p>
<ul>
<li>potencjalne lub realne zagrożenie, którego pierwsze oznaki można zaobserwować w świecie rzeczywistym ("Świat przedstawiony [...] musi być przez autora zarysowany wystarczająco konkretnie, by zdiagnozowane i przewidywane zagrożenia ujawniły się jako konsekwencje określonych wyborów ideologicznych i praktycznych rozwiązań społecznych.");</li>
<li>prawdopodobną wizję zdegenerowanego, dysfunkcyjnego społeczeństwa; również przestrogę przed możliwością jego urzeczywistnienia ("[...] przyczyny i konsekwencje konfliktu zobrazowane w utworze są autorską diagnozą, mniej lub bardziej ambitną, świata w określonym momencie czasowym i miejsca w nim człowieka.");</li>
<li>utwór literacki o charakterze dydaktycznym, przyjmujący formę powieści i przedstawiający katastroficzny obraz społeczeństwa ("Elementami rzeczywistości, z którymi musi się zmierzyć bohater utworu, mogą być [...] zarówno inne jednostki, jak i społeczeństwo reprezentowane przez różne instytucje, ale także [...] historia, technika czy Absolut. [...] Pod tym względem [...] antyutopie [...] w ogóle nie odbiegają od typowej struktury powiesciowej.").</li>
</ul><br><a style="color:red; font-size:25px;">Zadanie 3</a><br>
<p>Zdaniem Stoffa konflikt, rozumiany jako "siła sprawcza każdego utworu fabularnego", w tym również antyutopii, pozwala zdiagnozować problemy współczesnego świata i określić sytuację egzystencjalną człowieka ("[...] przyczyny i konsekwencje konfliktu zobrazowane w utworze są autorską diagnozą [...] świata w określonym momencie czasowym i miejsca w nim człowieka."). Przede wszystkim jednak sposób konstruowania fabuły oparty na "krzywdzie" głównego bohatera - doznanej ze strony społeczeństwa, instytucji lub innych jednostek - wydaje się z perspektywy czytelnika bardziej interesujący od "wygranej". Konsekwencją nadużycia tej ostatniej jest, jak wykazuje Stoff, "płytkość i naiwność ujęcia", czyli nieprzekonująca, infantylna opowieść.</p><br><a style="color:red; font-size:25px;">Zadanie 4</a><br>
<p>Zadanie indywidualne</p><br><a style="color:red; font-size:25px;">Zadanie 5</a><br>
<p>Przykładowa odpowiedź:</p>
<p>a) Elementy ironii w wierszu Herberta:</p>
<ul>
<li>mieszanie stylu biblijnego ("Pochwaleni niech będą") z potocznym ("aniołki fruwające", "ma się rozumieć");</li>
<li>szyderstwo w postaci pozornej pochwały, sugerujące, iż sztuka podległa władzy opiera się na kłamstwie ("oni mają rację nie jest sprawą sztuki / prawdy szukać to są rzeczy nauki");</li>
<li>ujęte w nawias komentarze demaskujące działalność "ornamentatorów" ("ktoś za bramą ciągnie symbole za sznurek");</li>
<li>ośmieszenie sztuki tendencyjnej (podporządkowanej władzy lub określonej idei) poprzez porównanie jej do prymitywnych ozdób ("żeby była nad bramą mozaika", "a na wstążkach napisy krzepiące");</li>
<li>lekceważąca wypowiedź podmiotu lirycznego w imieniu "sztukatorów" ("że się pędzi przy tym ciemny młyny / my się o to sztukatorzy nie martwimy");</li>
<li>oksymoroniczne zestawienie słów "życie" i "radość" z nacechowaną negatywnie "partią" (w odniesieniu do kontekstu historycznego PRL-u);</li>
<li>groteskowy, oparty na kontraście obraz więźniów pomalowanych na różowo ("całą noc sztukatorzy malowali / nawet plecy tych co siedzą z tamtej strony na różowo")*.</li>
</ul>
<p> </p>
<p>*W powszechnej świadomości róż może się kojarzyć z kiczem, krzykliwym ozdobnikiem lub zakłamującym rzeczywistość filtrem (zob. związek frazeologiczny - "patrzeć przez różowe okulary", czyli postrzegać świat jako lepszy, piękniejszy niż w rzeczywistości). Pomalowani na różowo więźniowie mogą prezentować się okazalej, lecz nie przestają być przestępcami odbywającymi karę - tę prawdę usiłują nieudolnie zatuszować artyści na usługach władzy totalitarnej.</p>
<p> </p>
<p>Tytułowi ornamentatorzy upiększają rzeczywistość, by wydawała się mniej groźna i odstręczająca ("sztukatorzy czuwają nad ciepłem serca"), lecz nie są w stanie jej naprawdę zmienić. Wykorzystywane przez nich ozdoby są jedynie kunsztownie przygotowanym kłamstwem, które ostatecznie przynosi ludzkości więcej szkody niż pożytku ("że się pędzi przy tym ciemne młyny / my się o to sztukatorzy nie martwimy") - na tym właśnie polega paradoks ich sztuki.</p>
<p> </p>
<p>b) Część indywidualna</p><br>