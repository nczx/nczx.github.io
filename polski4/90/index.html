<!DOCTYPE html>
<head>
<meta charset='UTF-8'>
<style>
    @font-face{font-family:KaTeX_Main fallback;size-adjust:95%;src:local("Times New Roman"),local("LiberationSerif")}@font-face{font-family:KaTeX_Main fallback;size-adjust:83%;src:local("Noto Serif")}:root{--odr-text-decoration-color:currentColor;--odr-math-text-font-family:KaTeX_Main,"KaTeX_Main fallback",serif}.odr-strikethrough{text-decoration-color:var(--odr-text-decoration-color)}.odr-downdiagonalstrike,.odr-updiagonalstrike{-webkit-text-size-adjust:100%;text-size-adjust:100%;display:inline-block;position:relative;white-space:nowrap}.odr-downdiagonalstrike:not(.odr-strikethrough),.odr-updiagonalstrike:not(.odr-strikethrough){text-decoration:none}.odr-downdiagonalstrike:after,.odr-updiagonalstrike:before{bottom:0;content:"";left:0;position:absolute;right:0;top:0}.odr-updiagonalstrike:before{background:linear-gradient(to right bottom,transparent calc(50% - 1px),var(--odr-text-decoration-color) 49.5%,var(--odr-text-decoration-color) 50.5%,transparent calc(50% + 1px))}.odr-downdiagonalstrike:after{background:linear-gradient(to right top,transparent calc(50% - 1px),var(--odr-text-decoration-color) 49.5%,var(--odr-text-decoration-color) 50.5%,transparent calc(50% + 1px))}.odr-updiagonalstrike:before.odr-downdiagonalstrike:after{background:linear-gradient(to right bottom,transparent calc(50% - 1px),var(--odr-text-decoration-color) 49.5%,var(--odr-text-decoration-color) 50.5%,transparent calc(50% + 1px)),linear-gradient(to right top,transparent calc(50% - 1px),var(--odr-text-decoration-color) 49.5%,var(--odr-text-decoration-color) 50.5%,transparent calc(50% + 1px))}.odr-comment,.odr-footnote{font-size:.8333357142857143em}math-expr{font-size:1.15rem}.katex{font-family:var(--odr-math-text-font-family)}.katex-display>.katex{white-space:normal}.katex-html>.base{padding-bottom:.25em;padding-top:.25em} 
</style>
<link href="https://cdn.jsdelivr.net/npm/katex@0.16.8/dist/katex.css" rel="stylesheet"/>
<script src="https://cdn.jsdelivr.net/npm/katex@0.16.8/dist/katex.js"></script>
<script src="https://unpkg.com/asciimath2tex@1.2.1/dist/asciimath2tex.umd.js"></script>
<script src="https://cdn.jsdelivr.net/npm/katex@0.16.8/dist/contrib/mhchem.min.js"></script>
<script>
  window.WebFontConfig = {
    custom: {
      families: ['KaTeX_AMS', 'KaTeX_Caligraphic:n4,n7', 'KaTeX_Fraktur:n4,n7',
        'KaTeX_Main:n4,n7,i4,i7', 'KaTeX_Math:i4,i7', 'KaTeX_Script',
        'KaTeX_SansSerif:n4,n7,i4', 'KaTeX_Size1', 'KaTeX_Size2', 'KaTeX_Size3',
        'KaTeX_Size4', 'KaTeX_Typewriter'],
    },
  };
</script>
<script src="https://cdn.jsdelivr.net/npm/webfontloader@1.6.28/webfontloader.js"></script>
<script>
        const parser = new AsciiMathParser();
        document.addEventListener("DOMContentLoaded", function () {
            const mathExprs = document.querySelectorAll('math-expr');
    
            mathExprs.forEach(function (element) {
                var expr = element.getAttribute('expr');
                const span = document.createElement('span');

                if (!expr.includes("\\displaystyle")) {
                    var expr = parser.parse(expr);
                }

                katex.render(expr, span, {
                    throwOnError: false,
                });
                
                element.appendChild(span);
            });
        });
</script>
</head>
<a style="color:red; font-size:25px;">Zadanie 1</a><br>
<p>Czas znacząco wpływa na relację podmiotu lirycznego z Bogiem. Dzieciństwo to okres, w którym człowieka nie dręczą żadne wątpliwości, nie czuje potrzeby kwestionowania czegokolwiek. Ufnie więc przyjmuje prawdy wiary i uczestniczy w religijnych obrzędach, a jego więź z Bogiem jest najsilniejsza: "przecież jako dziecko karmiłem się / Tobą / jadłem ciało / piłem krew". Dorosłość zmienia tę jednoznaczną sytuację. Podmiot liryczny pragnie bowiem doświadczyć pełni życia, lecz to dążenie jednocześnie przyczynia się do utraty kontaktu ze Stworzycielem: "może opuściłeś mnie / kiedy próbowałem otworzyć / ramiona / objąć życie". Czuje się opuszczony przez Pana, ale jednocześnie wie, że sam o Nim zapomniał. Z tego też powodu osoba mówiąca chce zrozumieć swoją sytuację, poznać przyczyny osamotnienia. Obawia się, iż to kara za jej pychę i podejmowane działania: "za to / że próbowałem stworzyć / nowego człowieka / nowy język". Uważa też, że życie pochłonęło ją na tyle, że nie dostrzegła początkowo braku Boga. Z tego też powodu ostatecznie postawa podmiotu zamienia się w bolesne rozdarcie wywołane kryzysem wiary. Uwypukla to zakończenie dzieła, wyrażające niepewność: "życie bez boga jest możliwe / życie bez boga jest niemożliwe. </p><br><a style="color:red; font-size:25px;">Zadanie 2</a><br>
<p>a)/b)/c)/d) Rozwiązanie poniżej: </p>
<table border="1" style="border-collapse:collapse;width:720px;height:123px;">
<tbody>
<tr style="height:45px;">
<td style="width:236px;text-align:center;height:45px;"><em>Modlitwa Pańska</em></td>
<td style="width:476px;text-align:left;height:45px;">
<ul>
<li><em>ojcze Ojcze nasz</em></li>
</ul>
</td>
</tr>
<tr style="height:61px;">
<td style="width:236px;text-align:center;height:61px;">Śmierć Chrystusa na krzyżu</td>
<td style="width:476px;text-align:left;height:61px;">
<ul>
<li><em>[...] narodziny i śmierć Boga</em></li>
<li><em>czemuś mnie opuścił</em></li>
</ul>
</td>
</tr>
<tr style="height:80px;">
<td style="width:236px;text-align:center;height:80px;">Grzech pierworodny</td>
<td style="width:476px;text-align:left;height:80px;">
<ul>
<li><em>czemu ja opuściłem / Ciebie</em></li>
<li><em>a może pokarałeś mnie / małego ciemnego za upór / za pychę</em></li>
</ul>
</td>
</tr>
<tr style="height:45px;">
<td style="width:236px;text-align:center;height:45px;">Wygnanie z raju</td>
<td style="width:476px;text-align:left;height:45px;">
<ul>
<li><em>może opuściłeś mnie / kiedy próbowałem otworzyć / ramiona</em></li>
</ul>
</td>
</tr>
</tbody>
</table>
<p> </p>
<p>Autor modyfikuje biblijne wzorce poprzez dostosowanie ich do sytuacji podmiotu lirycznego. Wkłada bowiem w jego usta wypowiedzi stanowiące parafrazę modlitwy lub też nawiązujące do konkretnych scen z Biblii - np. słowa, które Chrystus wypowiedział na krzyżu. Świadczy to o tym, iż wiara jest niejako wpisana w tożsamość podmiotu lirycznego, stanowi dla niego ważny punkt odniesienia - mimo poczucia opuszczenia przez Boga. Odwołanie do konkretnych sytuacji biblijnych odzwierciedla zaś uczucia osoby mówiącej oraz obawy dotyczące powodów nieobecności Boga. Pogłębia to jej wywód, ponieważ wprowadza dodatkowe znaczenia związane np. z grzechem pierwszych ludzi oraz ich postawą, która zakłóciła przymierze ze Stwórcą. Osoba mówiąca w ten sposób akcentuje swoje podobieństwo do Adama i Ewy, przeżywa podobną sytuację i próbuje dla niej znaleźć wyjaśnienie.  </p>
<p> </p>
<p>Wyrażenie swojego zdania - część indywidualna  </p><br><a style="color:red; font-size:25px;">Zadanie 3</a><br>
<p>a) Początek utworu definiuje "narodziny i śmierć Boga" jako kluczowe wydarzenie związane z ludzką egzystencją, co można zinterpretować na dwa sposoby. Jest to między innymi nawiązanie do życia Jezusa - zgodnie z zasadami chrześcijaństwa Jego przyjście na świat oraz śmierć za grzechy wszystkich ludzi przyczyniły się do zbawienia ludzkości. Wydarzenia te zyskują ostatecznie pozytywny wydźwięk, wpisują się w chrześcijańską tradycję, są bardzo ważne dla jej kształtu. "Narodziny i śmierć Boga" można jednak także rozpatrywać w bardziej metaforyczny sposób: jako rozkwit wiary oraz jej obumarcie. Słowa te wyrażają więc sytuację człowieka wierzącego, który jednak z czasem traci swój kontakt z Bogiem, a ostatecznie uświadamia sobie, że żyje w świecie bez Stwórcy, nie czuje Jego obecności. Również w tym znaczeniu są to przełomowe wydarzenia zmuszające jednostkę do refleksji nad sobą czy sensem takiej egzystencji pozbawionej oparcia w sferze duchowej. </p>
<p> </p>
<p>b) Część indywidualna </p><br><a style="color:red; font-size:25px;">Zadanie 4</a><br>
<p>Niejednorodność zapisu zwrotów skierowanych do Boga zdaje się wynikać bezpośrednio z sytuacji podmiotu lirycznego oraz jego rozterek duchowych. Postawa osoby mówiącej oscyluje między poczuciem nieobecności Boga a tęsknotą za Nim. Ta dwoistość zostaje odzwierciedlona także w języku. Pisownia wielką literą konkretyzuje słowo "Bóg" - oznacza ono duchową istotę w wierzeniach chrześcijan, żydów czy muzułmanów. Taki zapis może również wynikać ze względów uczuciowych, np. szacunku, miłości, co świadczy o silnej i zażyłej relacji łączącej człowieka ze Stwórcą. W wierszu poeta jednak stosuje także zapis słowa "bóg" i odnoszących się do niego zaimków małą literą. Sugeruje to narastający dystans między osamotnionym człowiekiem a nieobecnym Stwórcą, osłabienie łączących ich więzi. W związku z tym Bóg staje się dla podmiotu lirycznego kimś abstrakcyjnym, wręcz obcym. </p><br><a style="color:red; font-size:25px;">Zadanie 5</a><br>
<p>a) Podmiot liryczny, opisując swą relację z Bogiem, zauważa: "czemuś mnie opuścił / czemu ja opuściłem / ciebie", natomiast potem dodaje: "a może uciekłeś"; "opuściłeś mnie bez szumu". Zastosowane w tych wypowiedziach czasowniki wskazują na zerwanie relacji łączącej człowieka i Stwórcę. Podmiot liryczny dogłębnie odczuwa swe osamotnienie. Czasownik <em>opuścić</em> świadczy bowiem o tym, że to Bóg bez słowa rozstał się z istotą ludzką, z którą wcześniej łączyła Go więź. Następnie jednak osoba mówiąca dochodzi do wniosku, że również ona opuściła Pana. Sugeruje to obustronny rozpad niegdyś ważnej relacji. Z kolei czasownik <em>uciec </em>zaznacza wycofanie Boga. Zarzut wypowiadającego się dotyczy tego, że Pan go unika, nie chce się z nim w jakikolwiek sposób skonfrontować, co może wynikać z niezbyt przyjemnych doznań, być może wstrętu ("a może uciekłeś / nie mogąc słuchać / mojego śmiechu"). </p>
<p> </p>
<p>b) Figura <em>złego ojca</em> stanowi zaprzeczenie typowego wizerunku Boga - jako opiekuna stworzonego świata i dobroczyńcy człowieka. Jest wręcz jego negatywnym odwróceniem. Zaznacza ona przede wszystkim rozczarowanie i ból podmiotu lirycznego. Ojciec nie stanowi dla niego źródła oparcia, miłości czy zaufania. Zamiast tego Bóg zostaje porównany do <em>złego ojca</em>, który bez ostrzeżenia odchodzi od swego syna, jest obojętny względem jego uczuć czy losu. Nie troszczy się o niego w odpowiedni sposób.</p>
<p> </p>
<p>c) Metafora otwartych ramion zasadniczo wywołuje pozytywne skojarzenia. Sugeruje bowiem otwartość człowieka na np. inne osoby, świat czy nowe doświadczenia, ciekawość wywołaną zderzeniem z nowym. W przypadku podmiotu lirycznego z wiersza Różewicza symbolizuje jednak zapomnienie o Bogu, pustkę. Podmiot liryczny pragnie bowiem poznać życie, zrealizować swoje cele. Z tego też powodu cierpi jego cenna relacja z Panem, ponieważ człowiek skupia się na innych aspektach swej egzystencji: "lekkomyślny / rozwarłem ramiona / i wypuściłem Ciebie". Przenośnia ta oznacza więc dążenia istoty ludzkiej, chęć zasmakowania życia, które wiąże się jednak z wypuszczeniem z ramion Boga.</p>
<p> </p>
<p>d) Fraza ta wskazuje na wyrzuty sumienia osoby mówiącej. Zastanawia się bowiem, czy to nie jej dążenia przyczyniły się do zerwania więzi ze Stworzycielem. Słowa: "próbowałem stworzyć / nowego człowieka / nowy język" wskazują na to, że wypowiadający się wszedł w rolę kreatora świata. Niczym Bóg tworzy nie tylko język, ale też samego człowieka, co świadczy o jego pysze i braku pokory. Wspomnianą wypowiedź można rozpatrywać pod względem biografii samego autora. On także, jako artysta, staje się twórca swego poetyckiego świata. Tworzy w ten sposób wizję człowieka, ale także nowy język wyrazu - przejmuje w ten sposób rolę Boga. Sytuacja ta może być więc przyczyną, dla której Pan odchodzi od niepokornej, dumnej istoty ludzkiej. </p><br><a style="color:red; font-size:25px;">Zadanie 6</a><br>
<p>Przykładowa argumentacja:</p>
<ul>
<li>Bóg opuścił podmiot liryczny, na co wskazuje tytuł dzieła (<em>bez</em>), jednak cały czas jest obecny w jego rozważaniach.</li>
<li>Osoba mówiąca cały czas bada swoją relację ze Stwórca oraz próbuje zrozumieć przyczyny zerwania więzi.</li>
<li>Chociaż Bóg odszedł, osoba mówiąca kieruje do niego swą wypowiedź.</li>
<li>Postrzeganie zachowania Pana jako ucieczki sugeruje, iż nadal On istnieje, chociaż już nie w życiu wypowiadającego się. </li>
<li>Paradoksalną nieobecną obecność Boga sugeruje również zakończenie: "życie bez boga jest możliwe / życie bez boga jest niemożliwe". </li>
</ul><br><a style="color:red; font-size:25px;">Zadanie 7</a><br>
<p>Paradoks ludzkiej egzystencji w wierszu Tadeusza Różewicza opiera się na wewnętrznym rozdarciu jednostki. Człowiek bowiem sam, poprzez swoje zaniedbania, obojętność, skupienie na doczesności, traci swoją niezwykłą więź z Bogiem. Jego odejście zaś staje się źródłem pustki duchowej. W ten sposób istota ludzka sama przyczynia się do swojej krzywdy i poczucia samotności. Jest przez to zagubiona, próbuje na nowo odnaleźć swoje miejsce i wyjaśnić sobie w racjonalny sposób zaistniałą sytuację. Bez Boga znajduje się w paradoksalnym stanie, co podkreśla stwierdzenie: "życie bez boga jest możliwe / życie bez boga jest niemożliwe". Wskazuje ono na niepewność człowieka pozbawionego ważnego punktu odniesienia, kształtującego system wartości czy postawy. Okazuje się bowiem, że możliwa jest dalsza egzystencja pozbawiona obecności boga. Z drugiej jednak strony jednostka odczuwa bolesny brak sfery metafizycznej, co staje się przyczyną poczucia niepokoju i próby zrozumienia zaistniałej pustki. Podmiot liryczny zdaje się bowiem mieć wątpliwości, czy zwykłe życie jest możliwe bez Boga, co wyraża zakończenie wiersza. </p>
<p>Między przytoczonymi fragmentami wiersza ("czemuś mnie opuścił / czemu ja opuściłem / Ciebie"; "życie bez boga jest możliwe / życie bez boga jest niemożliwe") a barokową poezją metafizyczną można odnaleźć pewne podobieństwa. Przede wszystkim utwór liryczny Różewicza porusza pokrewną tematykę: egzystencji człowieka, jego relacji z Bogiem, słabości, które negatywnie wpływają na życie duchowe. Ma refleksyjny charakter połączony z intelektualnym rozważaniem. Zbliżona jest także sytuacja człowieka: odczuwa on swoje rozdarcie wewnętrzne, jest niespokojny, zagubiony. Dręczy go rozdźwięk między duchem a doczesnością, dlatego też swą wypowiedź kieruje bezpośrednio do Pana. Związek literacki polega zaś na tym, że w wersach tych Różewicz wykorzystuje paradoks - środek szczególnie obecny w barokowej poezji metafizycznej. Za jego pomocą autor wyraża najgłębszą prawdę o człowieku tym, jaka jest jego sytuacja wynikająca z utraty wiary. </p><br><a style="color:red; font-size:25px;">Zadanie 8</a><br>
<p>Indywidualne </p><br><button id="prevPage">Poprzednia strona</button>
<button id="nextPage">Nastepna strona</button>

<script>
    function PageUp(){
        let url = window.location;
        console.log(url.href);
        let urlObject = new URL(url);
        let path = urlObject.pathname;
        let segments = path.split('/');
        segments[segments.length - 2]++;
        let newPath = segments.join('/');
        urlObject.pathname = newPath;
        let newUrl = urlObject.toString();
        console.log(newUrl);
        window.location.href = newUrl;
    }
  
    function PageDown(){
        let url = window.location;
        console.log(url.href);
        let urlObject = new URL(url);
        let path = urlObject.pathname;
        let segments = path.split('/');
        segments[segments.length - 2]--;
        let newPath = segments.join('/');
        urlObject.pathname = newPath;
        let newUrl = urlObject.toString();
        console.log(newUrl);
        window.location.href = newUrl;
    }

    // Get buttons
    const prevButton = document.getElementById('prevPage');
    const nextButton = document.getElementById('nextPage');

    // Set event listeners
    prevButton.addEventListener('click', PageDown);
    nextButton.addEventListener('click', PageUp);
</script>
