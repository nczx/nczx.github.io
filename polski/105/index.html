<head><meta charset="UTF-8"></head>
<a style="color:red; font-size:25px;">Zadanie 1</a><br>
Indywidualne<br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p><strong>Przykładowe rozwiązanie:</strong></p>
<p><strong>Symboliczna warstwa utworu:</strong></p>
<ul>
<li>
<strong>kruki, wrony</strong> - symbole przeciwników powstania, ale także zaborców, którzy podzielili między siebie Polskę, rozrywając je na strzępy, podobnie jak trupojady czynią z padliną;</li>
<li>
<strong>rozszarpywane ciało</strong> - symbol Polski kąsanej przez zaborców oraz klęski ruchów narodowowyzwoleńczych;</li>
<li>
<strong>zachód słońca, mrok</strong> - brak nadziei na lepszą przyszłość, nadejście ciemnych, trudnych czasów; symbol śmierci;</li>
<li>
<strong>śmierć</strong> - kres wędrówki, męki, szansa na nowe życie;</li>
<li>
<strong>chłop</strong> - symbol, reprezentant uciskanej klasy społecznej, która nie ma zrozumienia dla wielkich idei - interesuje ją wyłącznie walka o życie. </li>
</ul><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Sposób przedstawienia powstania silnie wpływa na wymowę utworu. Naturalizm, realizm, symbolizm i młodopolski pesymizm prezentacji świata przedstawionego powodują demitologizację powstania. Autor w dosadny, brutalny, pozbawiony estetyki sposób rozprawia się z mitem powstania styczniowego, w które sam był uwikłany. Pokazuje odbiorcy, że powstańcy byli zwykłymi ludźmi, często ze słabościami, którzy popełniali błędy. Jednym z nich był stosunek do chłopów pańszczyźnianych, co spowodowało ich obojętny bądź negatywny stosunek do powstania i sprawy polskiej. Człowiek, który jest źle traktowany przez innych, wyzyskiwany, przede wszystkim walczy o swoje życie, nie zaś o ideały. Korzysta z każdej okazji, by polepszyć swój byt, nawet, jeśli musi się dopuścić grabieży zmarłego rodaka. Żeromski pokazuje piekło wojny, obdzierając ją z wzniosłości i niedostępnych idei. Wojna to jedynie śmierć i walka o życie tych, którzy przeżyli. </p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Tytuł utworu: <em>Rozdzióbią nas kruki, wrony... </em>symbolizuje sytuację Polski po klęsce powstania styczniowego. Jest rozrachunkiem pisarza z przeszłością oraz gorzką diagnozą przyczyn upadku zrywu narodowo-wolnościowego. Odnosi się on bezpośrednio do ukazanej naturalistycznie śmierci powstańca i jego konia, których truchła zaczynają rozrywać padlinożerne ptaki. Krukom i wronom nadane zostały cechy ludzkie, takie jak rozwaga, cierpliwość czy inicjatywa. Ich żer zdaje się być metodyczny i dokładnie przemyślany. Tym sposobem przypominają zaborców, którzy metodycznie grabią Polskę i pozbawiają tożsamości jej mieszkańców. Państwo polskie zostało podzielone niczym żer dla wron, a wszelkie zrywy są krwawo tłumione, stając się bolesną nauczką. Smutny los głównego bohatera reprezentuje życie innych Polaków, którzy w brutalny sposób zostają ograbieni nawet z podstawowego prawa do walki o autonomię. W ten sposób tytuł utworu nabiera głębokiego, metaforycznego oraz ideologicznego sensu. </p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p><strong>Przykładowe rozwiązanie:</strong></p>
<p><strong>Elementy typowe dla konwencji naturalistycznej: </strong></p>
<ul>
<li>wierne, fotograficzne odwzorowanie rzeczywistości, bez zabiegów upiększających czy idealizujących ("Zerwali się w skok z miejsca zgodnym susem i wraz go przebili. Jeden ohydnie rozpłatał mu brzuch, a drugi złamał deskę piersiową");</li>
<li>prezentowanie świata jako wycinka, preparatu biologicznego, którego można poddać naukowej obserwacji (scena śmierci głównego bohatera opisana z chirurgiczną wręcz precyzją, scena bezczeszczenia ciała przez ptaki padlinożerne);</li>
<li>pokazywanie jednostek ludzkich kierujących się instynktami, pozbawionych wyższych pobudek (chłop pańszczyźniany grabiący ciało powstańca z wszelkich dóbr);</li>
<li>świat jako darwinistyczna arena walki o życie, w którym przeżywa jednostka silniejsza.<br/><br/><br/><strong>Elementy konwencji impresjonistycznej:</strong>
</li>
<li>opisywanie ulotnych wrażeń, zmieniającego się krajobrazu ("Ani jeden żywy promień nie zdołał przebić powodzi chmur, gnanych przez wichry. Skąpa jasność poranka rozmnożyła się po kryjomu, uwidaczniając krajobraz płaski, rozległy i zupełnie pusty. Leciała ulewa deszczu, sypkiego jak ziarno. Wiatr krople jego w locie podrywał, niósł w kierunku ukośnym i ciskał o ziemię.");</li>
<li>ważna rola światłocienia oraz barw w kreacji rzeczywistości;</li>
<li>antropomorfizacja, metaforyzacja świata przyrody ("Nad padliną w polu leżącą ptactwo krążyć poczęło. [....] Wrony z wielką rozwagą, taktem, statkiem, cierpliwością i dyplomacją zbliżały się, przekrzywiając głowy i uważnie badając stan rzeczy. Szczególnie jedna zdradzała największy zasób energii, żądzy odznaczenia się czy nienawiści."); </li>
<li>psychizacja pejzażu, instrumentacja głoskowa ("Ponura jesień zwarzyła już i wytruła w trawach i chwastach wszystko, co żyło. Obdarte z liści, sczerniałe rokiciny żałośnie szumiały, zniżając pręty aż do samej ziemi. Kartofliska, ściernie, a szczególniej role świeżo uprawne i zasiane, rozmiękły na przepaściste bagna. Bure obłoki, podarte i rozczochrane, leciały szybko, prawie po powierzchni tych pól obumarłych i przez deszcz schłostanych.").</li>
</ul>
<p> </p>
<p> </p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Pomimo że utwór przedstawia makabryczną scenę zabójstwa, pośmiertnego bezczeszczenia i grabieży zwłok powstańca, autor utworu zdecydował się na umieszczenie w nim krytyki szlachty, a więc stanu, z którego wywodzi się główny bohater opowiadania.  Narrator relacjonuje, że wrona skosztowała "warcholskiego mózgu". Jest to negatywne określenie stosowane wobec szlachty, które odnosi się do braku dyscypliny. Uwaga odbiorcy zostaje też zwrócona na pijaństwo powstańca, który zostaje dodatkowo pobity tuż po zadaniu śmiertelnych ran dlatego, że "wypił wszystką gorzałkę": "rozbili butelkę na jego czaszce i podarli mu ostrogami policzki". Ponadto Winrych tuż przed samą śmiercią został ukazany jako butny, pełen pogardy do mniejszych od siebie pan, któremu brak pokory nawet w chwili zbliżającej się śmierci: "Winrych stał [...], obejmując ramieniem kark konia. Usta mu się skrzywiły wzgardliwie i w sercu zsiadło nie to męstwo, lecz pogarda bezbrzeżna, pogarda wszystkiego na tej ziemi". </p>
<p>Autor ukazuje zatem przywary szlacheckie, które według niego doprowadziły do klęski powstania styczniowego, ale i rozbiorów Polski. W podobnym, krytycznym tonie na temat szlachty wypowiadają się: Jan Kochanowski ("Pieśń o spustoszeniu Podola"), Wacław Potocki ("Nierządem Polska stoi", "Zbytki polskie"), Ignacy Krasicki ("Świat zepsuty", "Pijaństwo") czy Piotr Skarga ("Kazania"). Żyjący na długo przed rozbiorami Polski oraz powstaniem styczniowym pisarze ostrzegali przed zachowaniem szlachty, które w ostatecznym rozrachunku może doprowadzić do tragedii narodowej. Jak pokazał czas, przewidywania te stały się smutną rzeczywistością. </p><br><head><meta charset="UTF-8"></head>
<a style="color:red; font-size:25px;">Zadanie 7</a><br>
Indywidualne<br><head><meta charset="UTF-8"></head>
<a style="color:red; font-size:25px;">Zadanie 8</a><br>
Indywidualne<br><head><meta charset="UTF-8"></head>
<a style="color:red; font-size:25px;">Zadanie 9</a><br>
Indywidualne<br><head><meta charset="UTF-8"></head>
<a style="color:red; font-size:25px;">Zadanie 10</a><br>
Indywidualne<br><button id="prevPage">Poprzednia strona</button>
<button id="nextPage">Nastepna strona</button>

<script>
    function PageUp(){
        let url = window.location;
        console.log(url.href);
        let urlObject = new URL(url);
        let path = urlObject.pathname;
        let segments = path.split('/');
        segments[segments.length - 2]++;
        let newPath = segments.join('/');
        urlObject.pathname = newPath;
        let newUrl = urlObject.toString();
        console.log(newUrl);
        window.location.href = newUrl;
    }
  
    function PageDown(){
        let url = window.location;
        console.log(url.href);
        let urlObject = new URL(url);
        let path = urlObject.pathname;
        let segments = path.split('/');
        segments[segments.length - 2]--;
        let newPath = segments.join('/');
        urlObject.pathname = newPath;
        let newUrl = urlObject.toString();
        console.log(newUrl);
        window.location.href = newUrl;
    }

    // Get buttons
    const prevButton = document.getElementById('prevPage');
    const nextButton = document.getElementById('nextPage');

    // Set event listeners
    prevButton.addEventListener('click', PageDown);
    nextButton.addEventListener('click', PageUp);
</script>
