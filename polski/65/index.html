<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>W utworze Tetmajera jest ukazany obraz mężczyzny świadomego, który wybiera drogę do nirwany poprzez erotykę i zaspokojenie zmysłów. O swoich upodobaniach mówi odważnie, lecz z klasą. Z jego sposobu wypowiadania się można wywnioskować, że jest osobą wykształconą, zaznajomioną z trendami filozoficznymi. To również typowy przedstawiciel schyłku wieku, dekadent poszukujący szczęścia i spełnienia w uciechach cielesnych. </p>
<p>Przedstawiona w utworze kobieta jest symbolem namiętności. Świadomie poszukuje erotycznego spełnienia w ramionach mężczyzny. Pragnie rozkoszy, lecz równocześnie wstydzi się swoich potrzeb. Walczy ze swoją żądzą, a jednocześnie pragnie jej zaspokojenia. </p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Nowatorskie przedstawienie kobiety przez poetę polega na odważnej prezentacji jej życia erotycznego. To, co do tej pory należało do sfery tabu i było tajemnicą nigdy nie wychodzącą poza alkowę, nagle stało się jednym z tematów poezji. To śmiałe wyznanie podmiotu mówiącego zostało połączone z dokładnym opisem zachowania kobiety w trakcie aktu seksualnego. Bohaterka wiersza wygina się, przymyka oczy, dotyka mężczyznę drżącymi palcami, jej oddech jest krótki i urywany. Ucieka wzrokiem speszona i pełna wstydu, a po uzyskaniu spełnienia, leży półprzytomna obok swojego kochanka. </p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p><strong>Przykładowe rozwiązanie:</strong></p>
<p>Można domniemywać, że utwór Przerwy-Tetmajera był uznany za bulwersujący ze względu na niezwykle odważne przedstawienie kobiety oraz samego aktu seksualnego. Temat ten do tej pory znajdował się w sferze tabu, a wszelkie uniesienia erotyczne były skutecznie maskowane poprzez subtelną metaforykę. Tutaj zaś zbliżenie kobiety i mężczyzny zostało pokazane w sposób dosłowny i niezwykle sugestywny. </p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Dwa kończące erotyk wersy: "a myśl moja już od niej wybiega skrzydlata/ w nieskończone przestrzenie nieziemskiego świata" mówią o doświadczeniu nirwany, jakie stało się udziałem podmiotu mówiącego tuż po akcie cielesnej rozkoszy. Ostatnia zwrotka wiersza łączy ze sobą doznania fizyczne z duchowymi. Pokazuje nie tylko na dualizm ludzkiej natury, ale również i ścisły związek tych sfer życia. </p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
Indywidualne<br><head><meta charset="UTF-8"></head>
<a style="color:red; font-size:25px;">Zadanie 6</a><br>
Indywidualne<br>