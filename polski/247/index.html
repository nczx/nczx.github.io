<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Wypowiedź podmiotu lirycznego zmienia się w kolejnych strofach utworu. W pierwszej części pojawiają się formy czasownikowe w postaci imiesłowów przymiotnikowych biernych, np. "uduszony", "wyniszczony", "spalony", które opisują stan końca wieku. Ostatni wers zawiera czasowniki w trzeciej osobie czasu teraźniejszego. Zastosowany tryb oznajmujący świadczy o funkcji informacyjnej wypowiedzi, która ma charakter konstatacji. </p>
<p>Z kolei w strofie drugiej i trzeciej sytuacja liryczna nieco się zmienia. Stary wiek, będący dotąd przedmiotem opisu, staje się podmiotem do rozmowy. Tryb oznajmujący zostaje wyparty przez tryb rozkazujący. Pojawiają się apostrofy w formie drugiej osoby liczby pojedynczej. Podmiot liryczny zdaje się mieć od nowego roku konkretne wymagania. Nie tylko oczekuje pewnych zmian, ale wręcz ich żąda ("skryj twarz nienawistną", "przywołaj Baranka"). </p>
<p>Takie zróżnicowanie wypowiedzi w tekście służy określonym celom artystycznym. Pokazuje rozczarowanie podmiotu mówiącego współczesnością i niedaleką przyszłością oraz wyraża nadzieję na lepszą przyszłość. </p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Adresatem wiersza jest koniec wieku. Formy bezpośredniego kontaktu nadają temu abstrakcyjnemu bytowi podmiotowy charakter, przybliżając go wręcz do istoty ludzkiej, z którą można porozmawiać. Diagnoza odchodzącego wieku jest druzgocząca, stąd też apel o opamiętanie i budowę lepszej przyszłości, w której spełnią się obietnice ważne dla wyznawców religii chrześcijańskiej. </p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Określenie "Super Nowa" nawiązuje do nazwy pewnego rodzaju gwiazd, które na skutek licznych eksplozji wielokrotnie zwiększają swoją jasność. Ceną za to jest jednak zakończenie istnienia. W tym kontekście sformułowanie to odnosi się do ustępującego właśnie wieku XX. Jego gorejąca, intensywna jasność wiąże się w wierszu z takimi zjawiskami, jak chaos, pożądanie i udręka. To właśnie one prowadzą go do unicestwienia. </p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Efekt ironiczny nadają utworowi zdrobnienia, które określają kończący się wiek XX. Deminutywy "karzełku" oraz "gwiazdko" nie mają familiarnego, pełnego ciepła i czułości charakteru, lecz wyrażają drwinę. Są to bowiem w tym kontekście wyrazy nacechowane negatywnie. </p><br>