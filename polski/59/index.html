<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Młodopolski artysta widzi siebie jako indywidualistę, który lokuje się ponad tłumem, patrząc na niego z góry. Uważa się zatem za kogoś lepszego, obdarowanego talentem przez samego Boga:</p>
<p><em>W piersiach naszych płoną<br/>ognie przez Boga samego włożone:</em><br/><em>więc patrzym na tłum z głową podniesioną,</em><br/><em>laurów za złotą nie damy koronę (...). </em></p>
<p>Czuje wyższość również nad rządzącymi. Przekonuje, że nie oddałby mistrzowskiego lauru nawet za złotą koronę. Stąd też jego duma, którą uważa wręcz za bóstwo. Jest żądny sławy i chwały - to one sprawiają mu największą radość:</p>
<p><em>Duma naszym bogiem,<br/>sława nam słońcem, nam, królom bez ziemi!</em><br/><em>możemy z głodu skonać gdzieś pod progiem,</em><br/><em>ale jak orły z skrzydły złamanemi -</em><br/><em>więc naprzód!</em> </p>
<p>Podmiot mówiący porównuje siebie do orła ze złamanymi skrzydłami, który pomimo posiadania tak wielkiego talentu, nigdy nie zyska spełnienia. Prym wiodą bowiem filistrzy, którzy bogacą się, w przeciwieństwie do artystów. Oni z kolei, pomimo swych ogromnych zasług dla sztuki, często wiodą nędzne życie i przymierają głodem: </p>
<p><em>Niechaj pasie brzuchy <br/>Nędzny filistrów naród! My, artyści,<br/>my, którym często na chleb braknie suchy,<br/>my, do jesiennych tak podobni liści,<br/>i tak wykrzykniem: gdy wszystko nic warte,<br/>evviva l'arte!</em></p>
<p>Znamienny jest tutaj pesymizm artysty, charakterystyczny dla młodopolskiego dekadentyzmu. Każdą zwrotkę kończy bowiem refreniczna konstatacja na temat marności ludzkiego życia. </p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p><strong>Do stworzenia wizerunku artysty poeta wykorzystał następujące toposy i motywy:</strong></p>
<ul>
<li>
<strong>parias</strong> - w społeczeństwie, w którym przyszło żyć młodopolskim twórcom, największą wartością są pieniądze , kto ich nie ma, pozostaje odrzucony i wykluczony; taki status, jak hinduscy pariasi, mają właśnie artyści;</li>
<li>
<strong>złamane skrzydła</strong> - oznaczają artystów, którzy mimo wykluczenia i odrzucenia (złamane skrzydła), są pełni dumy i uporu oraz wiary w wartość sztuki;</li>
<li>
<strong>laury</strong> - jest to symbol prawdziwej sławy, którą zapewnia tworzenie wartościowej sztuki; nie można jej kupić, ponieważ zdobędzie ją jedynie osoba natchniona, prawdziwy artysta, który nie podlega żadnym wpływom i nie pragnie bogactwa ("laurów za złotą nie damy koronę");</li>
<li>
<strong>lot</strong> - łączy się z mitologiczną wizją artysty, którą zawarł w <em>Pieśni XXIV </em>z <em>Ksiąg wtórych </em>Jan Kochanowski; u renesansowego artysty ważną funkcję pełni motyw łabędzia - jako znaku dwoistej natury artysty; człowiek taki - niczym spadkobierca boga sztuki Apolla, łączy w sobie bowiem pierwiastek istoty śmiertelnej oraz bóstwa; tutaj jednak latać próbują orły, pomimo że mają złamane skrzydła;</li>
<li>
<strong><em>non omnis moriar</em></strong> - motyw nieśmiertelności artysty i jego sztuki, który można odczytać przede wszystkim w haśle: <em>Evviva l'arte!</em>
</li>
</ul><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Z tekstu Kazimierza Przerwy-Tetmajera wyłania się obraz artystów, którzy żyją w skrajnej nędzy: <em>nędza porywa za gardło i dusi</em>. Często nie mają pieniędzy na pożywienie: <em>My, artyści, / my, którym często na chleb braknie suchy</em> i najpewniej czeka ich śmierć w biedzie i upokorzeniu: <em>zginąć, to zginąć jak pies</em>. Niemniej artyści to osoby o konkretnym systemie wartości. Są przeciwieństwem filistrów, którzy dążą do zaspokojenia podstawowych potrzeb i pragną jedynie gromadzić pieniądze. Artyści mają moc tworzenia: <em>W piersiach naszych płoną / ognie przez Boga samego włożone</em>, dlatego czują się lepszymi do zwykłych ludzi: <em>więc patrzym na tłum z podniesioną głową</em>.</p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Jeśli przyjmiemy, że wiersz młodopolskiego poety jest manifestem poetyckim nowego pokolenia, to należy przyjąć, że tytuł wiersza stanowi główne hasło manifestu. To wokół niego jest bowiem zorientowana treść poszczególnych strof. Odnosi się ono w sposób bezpośredni do innego hasła tego okresu, którego autorem był Stanisław Przybyszewski: Sztuka dla sztuki! To on wykreował wizerunek ówczesnego artysty jako outsidera oraz nihilistę, który prowadzi nieuporządkowany, lecz wolny styl życia. </p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p><strong>Przykładowe rozwiązanie:</strong></p>
<p>Kompozycja poszczególnych strof w utworze Kazimierza Przerwy-Tetmajera jest taka sama. Każda sześciowersowa całostka rozpoczyna się i kończy zwrotem: "Evviva l'arte!", który pełni funkcję swoistej klamry kompozycyjnej. Ponadto długość poszczególnych wersów jest równa: pięć pierwszych wersów w każdej strofie liczy jedenaście sylab ze średniówką po piątej sylabie. Ostatni wers natomiast został napisany pięciozgłoskowcem. Ponadto w utworze występują rymy żeńskie w układzie ABABCC. Dzięki tym zabiegom utwór jest rytmiczny. Dzięki rytmowi i stworzonej za jego sprawą dynamice, wiersz zdaje się tryskać emocjami, zwłaszcza entuzjazmem. Emocjonalny charakter nadają również manifestowi:</p>
<ul>
<li>liczne wykrzyknienia (tytułowe hasło: "Evviva l'arte!"; "Niechaj pasie brzuchy nędzny filistrów naród!"), występujące głównie w trybie rozkazującym, których funkcją jest mobilizacja odbiorcy, ale i dobitne wyrażenie poglądów podmiotu mówiącego, będącego reprezentantem zbiorowości artystów;</li>
<li>epitety, których funkcją jest głównie negatywne ("nędzny filistrów naród") bądź pozytywne wartościowanie ("podniesioną głową");</li>
<li>zwroty zdradzające identyfikację podmiotu mówiącego z adresatami wypowiedzi, co wskazuje na poczucie jedności, wspólnoty ("My, artyści, my, którym często na chleb braknie suchy [...]");</li>
<li>pytanie retoryczne, dodatkowo podkreślone wzmacniającą przekaz partykułą ("Cóż jest prócz sławy co warte?"), które ma podkreślić stawianą w utworze tezę;</li>
<li>porównania (np. "zginąć jak pies"), które wskazują na dramatyzm i beznadziejność sytuacji;</li>
<li>metafory (np. "nędza porywa za gardło i dusi") - za ich sprawą podmiot mówiący odwołuje się od wyobraźni odbiorców, nadaje całej wizji plastyczności oraz dramaturgii. </li>
</ul><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Wiersz <em>Evviva l'arte </em>można uznać za młodopolską realizację motywu <em>non omnis moriar.  </em>Przedstawia on bowiem koncepcję nieśmiertelności sztuki, której przedstawicielami są artyści. Wprawdzie w wierszu wielokrotnie, jak mantra, powtarzana jest formuła dotycząca marności życia, to jednak utwór wykorzystuje typowe dla tego motywu wyobrażenia, np. lotu. Sztuka zaś została gloryfikowana i sakralizowana nie tylko ze względu na swoją nieśmiertelność i ponadczasowość, ale również boskie pochodzenie. </p><br><head><meta charset="UTF-8"></head>
<a style="color:red; font-size:25px;">Zadanie 7</a><br>
Indywidualne<br><head><meta charset="UTF-8"></head>
<a style="color:red; font-size:25px;">Zadanie 8</a><br>
<p><strong>Przykładowe rozwiązanie:</strong></p>
<p>Młodą Polskę nazywano często neoromantyzmem ze względu na jej podobieństwo ideowe do minionej epoki. Widać to wyraźnie chociażby w przypadku wiersza <em>Evviva l'arte!</em>, który jest hymnem pochwalnym na cześć sztuki, ale również utworem mogącym pełnić rolę manifestu epoki. Podobieństwa, jakie wysuwają się na plan pierwszy podczas analizy wiersza, to przede wszystkim indywidualizm wybitnej jednostki oraz bunt przeciwko obowiązującym konwenansom społecznym. Artyści przeciwstawiają się bowiem mieszczańskiemu trybowi życia, opartemu na bezrefleksyjnej konsumpcji. Podobnie jak u Mickiewicza, stawiają siebie ponad zwykłym ludem, źródła swojego talentu upatrując w ingerencji Bożej. Są świadomi swojej wielkości oraz faktu, że twórczość zapewni im wieczną chwałę. Główna różnica polega tutaj na przekonaniu, że artysta w czasach przełomu, jest osobą niedocenianą, zapomnianą i skazaną na marną egzystencję. Brak tutaj również wiary w sprawczość artysty oraz sztuki. Sama sztuka z kolei nie służy jakiejś idei, na przykład ojczyźnie, jak to miało miejsce w romantyzmie, lecz jest tworzona dla samej siebie - bez konkretnego celu, z pominięciem jakichkolwiek zasad. Tę koncepcję najlepiej odzwierciedla hasło: Sztuka dla sztuki!  </p><br><button id="prevPage" style="background-color: #47e2b4; color: white; font-size: 16px; padding: 15px 32px; margin: 10px 2px; border: none; border-radius: 4px; cursor: pointer;">Poprzednia strona</button>
<button id="nextPage" style="background-color: #01d1e0; color: white; font-size: 16px; padding: 15px 32px; margin: 10px 2px; border: none; border-radius: 4px; cursor: pointer;">Nastepna strona</button>

<script>
    function PageUp(){
        let url = window.location;
        console.log(url.href);
        let urlObject = new URL(url);
        let path = urlObject.pathname;
        let segments = path.split('/');
        segments[segments.length - 2]++;
        let newPath = segments.join('/');
        urlObject.pathname = newPath;
        let newUrl = urlObject.toString();
        console.log(newUrl);
        window.location.href = newUrl;
    }
  
    function PageDown(){
        let url = window.location;
        console.log(url.href);
        let urlObject = new URL(url);
        let path = urlObject.pathname;
        let segments = path.split('/');
        segments[segments.length - 2]--;
        let newPath = segments.join('/');
        urlObject.pathname = newPath;
        let newUrl = urlObject.toString();
        console.log(newUrl);
        window.location.href = newUrl;
    }

    // Get buttons
    const prevButton = document.getElementById('prevPage');
    const nextButton = document.getElementById('nextPage');

    // Set event listeners
    prevButton.addEventListener('click', PageDown);
    nextButton.addEventListener('click', PageUp);
</script>
