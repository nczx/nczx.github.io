<head><meta charset="UTF-8"></head>
<a style="color:red; font-size:25px;">Zadanie 1</a><br>
<p><strong>Przykładowe rozwiązanie:</strong></p>
<p><strong>Historyczny kontekst epoki </strong></p>
<ul>
<li>ogromny postęp techniczny oraz gospodarczy;</li>
<li>powstawanie partii politycznych (zwrot ku socjalizmowi) i związków zawodowych;</li>
<li>wybuch Rewolucji w Rosji i w Polsce;</li>
<li>upowszechnienie oświaty;</li>
<li>napięcia w stosunkach międzynarodowych: spory o tereny kolonialne;</li>
<li>dążenia niepodległościowe narodów pod uciskiem innych państw;</li>
<li>sytuacja Polaków pod poszczególnymi zaborami - najbardziej sprzyjające warunki panowały w zaborze austriackim.</li>
</ul>
<p> </p>
<p><strong>Społeczny kontekst epoki:</strong></p>
<ul>
<li>zainteresowanie miastem jako szansą na lepsze życie oraz pracę - masowe migracje ze wsi do miast;</li>
<li>ożywienie życia politycznego jako skutek napięć pomiędzy ludźmi zamożnymi a biedotą miejską, która często pochodziła ze wsi;</li>
<li>znudzenie mieszczaństwa życiem w wielokulturowym mieście i zwrócenie się w stronę wsi, przyrody (chłopomania);</li>
<li>skok demograficzny. </li>
</ul>
<p> </p>
<p>Na kształtowanie się modernistycznego światopoglądu epoki wpływ miały przede wszystkim gwałtowne przemiany techniczno-gospodarcze, które doprowadziły do trudnej sytuacji finansowej wielu ludzi oraz zmusiły ich do przebranżowienia. Niepokój charakterystyczny dla epoki potęgowały ruchy wolnościowe przetaczające się przez całą Europę, w tym Rewolucja Rosyjska. Wszystko to miało wpływ na poczucie schyłkowości oraz negatywne, dekadenckie odczucia związane ze światem, który przynosił dla człowieka rozczarowanie. </p>
<p> </p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p><strong>Filozofia Arthura Schopenhauera:</strong></p>
<ul>
<li>u podstaw świata leży wola, jako siła napędzająca człowieka do bezcelowego i niekończącego się działania, dlatego człowiek skazany jest na wieczne cierpienie;</li>
<li>ból istnienia może zostać złagodzony poprzez wyzbycie się pragnień (nirwanę), współczucie dla innych cierpiących bądź kontemplację piękna w sztuce.</li>
</ul>
<p> </p>
<p><strong>Filozofia Fryderyka Nietzschego:</strong></p>
<ul>
<li>najwyższą wartością jest życie;</li>
<li>tradycyjna moralność ogranicza życie;</li>
<li>chrześcijaństwo hamuje rozwój ludzkości, dlatego powinno być odrzucone;</li>
<li>ideałem człowieka jest tzw. nadczłowiek - jednostka o silnym charakterze, mądrości, dumna i niezależna, wybitna;</li>
<li>jednostka nie powinna poświęcać się dla społeczeństwa.</li>
</ul>
<p> </p>
<p><strong>Filozofia Henriego Bergsona:</strong></p>
<ul>
<li>jej główne założenia opierają się o takie wartości, jak życie, energia, witalność, aktywizm;</li>
<li>intuicjonizm jako jedyna droga poznania świata, w przeciwieństwie do poznania rozumowego czy poprzez doświadczenie;</li>
<li>
<em>élan vital</em>, czyli koncepcja siły życiowej, która przenika człowieka, naturę i całą rzeczywistość, stymulując je do działania i ciągłego rozwoju.</li>
</ul>
<p> </p>
<p>Koncepcje filozoficzne epoki miały ogromny wpływ zarówno na literaturę, jak i kulturę epoki modernizmu. Echa filozofii były szczególnie widoczne zwłaszcza w literaturze. Dla przykładu, inspiracja teoriami Fryderyka Nietzschego widoczna jest wyraźnie w "Kowalu" Leopolda Staffa, który przedstawia sylwetkę jednostki wybitnej, aktywnej, nieustannie dążącej do doskonałości. Echa filozofii Arthura Schopenhauera można z kolei dostrzec w wierszu Kazimierza Przerwy-Tetmajera "Koniec wieku XIX" czy "Deszcz jesienny" Leopolda Staffa, w których na plan pierwszy wysuwają się cierpienie, pesymizm oraz brak nadziei. Z kolei Bergson miał ogromny wpływ na kształtowanie się symbolizmu, który wiązał się właśnie z poznaniem pozarozumowym oraz intuicyjnym. Bergsonizm łączył się też z impresjonizmem, który dążył do rejestracji ulotnych wrażeń. </p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p><strong>Prądy artystyczne i literackie Młodej Polski:</strong></p>
<p><strong>Symbolizm</strong> - posługiwanie się symbolami pozwalało na wyrażenie treści, których nie da się oddać przy pomocy zwykłych słów. Symbol sugerował występowanie ukrytych treści. Jego cechą charakterystyczną jest wieloznaczność (w przeciwieństwie do jednoznaczności alegorii). Na symbolice oparty jest chociażby cykl wierszy Jana Kasprowicza <em>Krzak dzikiej róży w Ciemnych smreczynach, </em>który wykorzystuje przedstawienie limby oraz róży w celu prezentacji dwóch skrajnie odmiennych postaw człowieka. </p>
<p><strong>Impresjonizm</strong> - obecny zwłaszcza w liryce i charakteryzujący się nastrojowością opisów. Polegał on na przedstawieniu ulotnych chwil, wrażeń, otoczenia zmieniającego się pod wpływem warunków zewnętrznych. Najbardziej reprezentatywnym utworem impresjonistycznym jest <em>Melodia mgieł nocnych </em>Kazimierza Przerwy-Tetmajera, w którym podmiot mówiący wciela się w tytułowe mgły i opisuje zmienny, dynamiczny krajobraz nocy w górach. </p>
<p><strong>Ekspresjonizm</strong> - polegał na wyrażeniu w sposób bardzo emocjonalny swoich wrażeń i przeżyć. Ekspresjonizm był otwarty na metafizykę i sugestywne środki wyrazu, takie jak wyolbrzymienie, patos. Często wykorzystywał takie zabiegi artystyczne, jak wykrzyknienia, apostrofy czy nacechowane emocjonalnie epitety. Przykładem utworu pisanego w duchu ekspresjonizmu jest <em>Dies irae </em>Jana Kasprowicza. </p>
<p><strong>Naturalizm</strong> - jako kontynuacja realizmu, charakteryzował się dążeniem do obiektywizmu w przedstawieniu fabuły. Pisarz nie powinien oceniać ani komentować opisywanych zdarzeń, lecz przedstawiać je takimi, jakimi są w rzeczywistości. Bohaterem tego typu literatury był człowiek zdominowany przez własne potrzeby biologiczne, często uzależniony od natury i podlegający rządzącym nią prawom. Naturalizm pojawia się w młodopolskich opowiadaniach <em>(Rozdzióbią nas kruki, wrony...</em> Stefan Żeromski) oraz powieściach <em>(Chłopi</em> Władysław Stanisław Reymont)<em>.</em>  </p>
<p><strong>Neoklasycyzm</strong> - polegał na dążeniu do poezji doskonałej, która naśladowała wzorce antyczne, wykorzystując również klasycystyczną poetykę. Jego cechy charakterystyczne to dążenie do harmonii, racjonalna wizja świata, prosty, obiektywny język oraz wykorzystywanie elementów filozofii stoickiej. W duchu neoklasycyzmu tworzył Leopold Staff, czego przykładem jest chociażby wiersz <em>Przedśpiew. </em></p>
<p><strong>Dekadentyzm</strong> - prąd, kierunek literacki, który narodził się z poczucia rozczarowania kształtem rzeczywistości, utratą wiary w ideały, nudy oraz przekonania o zbliżającym się końcu cywilizacji. Jego cechą dominującą jest pesymizm, wspierany przez dążenia autodestrukcyjne, które mają związek m.in. ze swobodą obyczajową, odrzuceniem obowiązujących zasad i poszukiwaniem sposobów na uwolnienie się z marazmu, takich jak używki, erotyzm czy nirwana. Utworem na wskroś dekadenckim jest <em>Koniec wieku XIX </em>Kazimierza Przerwy-Tetmajera. </p>
<p> </p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p><strong>Przykładowe rozwiązanie:</strong></p>
<p>Literaturę młodopolską cechowała <strong>nowa koncepcja słowa</strong>, które zmieniło swoją funkcję - miało wyrażać to, co niewyrażalne, opisywać to, co niedostępne dla oczu. Słowo miało oddziaływać również poprzez emocje oraz nastrój. Koncepcja najwyraźniej uwidaczniała się w poezji, jednak wykorzystywano ją też w dramacie oraz prozie. </p>
<p>Inną cechą literatury tego okresu była <strong>idea syntezy sztuk</strong>, która objawiała się głównie poprzez próby połączenia jej ze sztukami wizualnymi oraz muzyką. Stąd zastosowanie takich zabiegów jak <strong>synestezja</strong> czy <strong>obrazowanie impresjonistyczne</strong>, którego celem była rejestracja ulotnych wrażeń. Ważnym elementem poetyki stał się <strong>symbol</strong>, który odsyłał do zupełnie innych znaczeń, sprawiając, że przekaz stawał się często tajemniczy i niezrozumiały. </p>
<p>W dojrzałym okresie literatury Młodej Polski pojawiły się <strong>tendencje ekspresjonistyczne. </strong>Dominowały kontrasty oraz wyraziste środki ekspresji, takie jak hiperbole, deformacja, wykrzyknienia, wartościujące określenia i epitety. </p>
<p>Schyłek polskiego modernizmu zapowiadał powrót w literaturze do harmonii oraz piękna, co doprowadziło do powstania <strong>nurtu neoklasycznego</strong>, ale również <strong>franciszkańskiego</strong>, który był odpowiedzią na dominujący dotąd pesymizm, <strong>dekadentyzm</strong> i poczucie schyłkowości. </p>
<p>Inną nazwą Młodej Polski postulowaną przez niektórych badaczy literatury jest <strong>neoromantyzm</strong>, ponieważ epoka ta silnie korzystała z tradycji romantycznych. Objawiało się to nie tylko w odrodzeniu literatury narodowo-wolnościowej, ale także w podejściu do sztuki oraz człowieka. Ponownie zaczęły być nobilitowane takie cechy, jak indywidualizm, irracjonalizm, subiektywizm. Odkryto na nowo wnętrze człowieka i jego sferę duchową, w wyrażaniu których przydatny stał się symbolizm. Charakterystyczne dla romantyzmu zainteresowanie ludowością przekształciło się w tym okresie w prawdziwy zachwyt, który przybrał postać <strong>chłopomanii</strong>. </p>
<p><strong>Z pozytywizmem</strong> z kolei nową epokę łączyło wykorzystanie dorobku prozatorskiego. Stąd też w powieściach tego okresu pojawia się naturalizm, realizm, fascynacja historią, ale też próba rozliczenia powstania styczniowego. </p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p><strong>Przykładowe rozwiązanie:</strong></p>
<p><strong>Hymn</strong> - utwór liryczny, który wysławia bóstwo, ideę, naród bądź bohatera. Dlatego jest pisany w stylu podniosłym. Często przyjmuje formę pieśni ze względu na rytmiczność i meliczność. Przykłady: <em>Dies irae </em>oraz <em>Hymn św. Franciszka z Asyżu </em>Jana Kasprowicza.</p>
<p> </p>
<p><strong>Sonet</strong> - gatunek liryczny o kunsztownej budowie, który utrzymany jest w stylu wysokim. Ma ściśle określoną budowę, która współgra z treścią wiersza. Klasyczny sonet składa się z dwóch czterowersowych zwrotek o charakterze opisowym oraz dwóch trzywersowych o charakterze refleksyjnym. Przykłady: cykle sonetów <em>Z chałupy </em>oraz <em>Krzak dzikiej róży w Ciemnych Smreczynach </em>Jana Kasprowicza. </p>
<p> </p>
<p><strong>Powieść</strong> - długi utwór fabularny pisany prozą. Cechuje ją obecność narratora, narracji oraz różnego rodzaju form podawczych (np. opisu, opowiadania, dialogu, mowy pozornie zależnej). Może przybierać różne odmiany w zależności od tematyki oraz formy. Przykład: <em>Chłopi </em>Władysława Stanisława Reymonta. </p>
<p> </p>
<p><strong>Opowiadanie</strong> - krótki utwór epicki z dominującym wątkiem głównym, który może mieć swobodną kompozycję. Przykład: <em>Rozdzióbią nas kruki, wrony... </em>Stefana Żeromskiego. </p>
<p> </p>
<p><strong>Dramat</strong> - gatunek literacki przeznaczony do wystawiania na scenie, którego główną formą podawczą jest dialog. Zawiera on tekst główny (dialogi, monologi) oraz tekst poboczny (didaskalia, czyli wskazówki inscenizacyjne). Przykład: <em>Wesele </em>Stanisława Wyspiańskiego. </p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p><strong>Przykładowe rozwiązanie:</strong></p>
<p>Charles'a Baudelaire'a, Artura Rimbauda i Paula Verlaine'a określa się mianem poetów przeklętych ze względu na ich obrazoburczy stosunek do poezji. To dzięki nim powstała koncepcja sztuki wyzwolonej, niepodlegającej żadnym zasadom, a także nowa estetyka. Byli przekonani, że sztuka powinna odkrywać tajemnice duszy oraz świata bez względu na to, jaką formę by one przyjęły - piękna bądź brzydoty. Stąd w ich wierszach zamiłowanie do turpizmu, przekraczanie tematów tabu i perwersja. Artyści tworzyli literaturę śmiałą i szokującą odbiorcę.</p>
<p>Przykładem tego typu wiersza jest <strong><em>Padlina </em>Charles'a Baudelaire'a</strong>, w której podmiot mówiący wyraża zachwyt rozkładającym się ciałem. O tytułowej padlinie pisze, używając wyrazów nacechowanych negatywnie, należących do rejestru potocznego, lecz początek wiersza sugeruje odwołanie do tradycji pisania wierszy miłosnych. W ten sposób przełamuje kulturowe tabu i zaskakuje, wywołując oburzenie. Stara się pokazać tym samym konwencjonalną estetyzację rzeczywistości oraz obnażyć lęk przed śmiercią.</p>
<p><strong>Artur Rimbaud</strong> z kolei jest uważany za jednego z prekursorów symbolizmu. W swoim utworze <strong><em>Statek pijany </em></strong>personifikuje tytułowy statek, obdarowując go bagażem doświadczeń typowych dla człowieka - tułacza bądź pielgrzyma. Epitet <em>pijany </em>zdaje się dawać wskazówkę co do sposobu radzenia sobie z tego typu sytuacją - należy zatracić się w czymś, odrywając od rzeczywistości.</p>
<p><strong>Paul Verlaine</strong> stworzył natomiast manifest pt. <strong><em>Sztuka poetycka</em></strong>, w którym przedstawił nową koncepcję sztuki, zrywającą z dotychczasowymi tradycjami. Namawia on do wyzwolenia z ograniczeń, jakie narzuca chociażby trzymanie się zasad wersyfikacji. W ten sposób postuluje naturalność oraz niedbałość, które wynikają ze szczerości przekazu. </p><br><head><meta charset="UTF-8"></head>
<a style="color:red; font-size:25px;">Zadanie 7</a><br>
<p><strong>Przykładowe rozwiązanie:</strong></p>
<p>Wiersz <em>Koniec wieku XIX </em>można uznać za poetycki manifest dekadentów. Kazimierz Przerwa-Tetmajer oddaje w nim bowiem pesymistyczny klimat schyłku wieku. Wyraża też rozczarowanie ideami, zarówno tymi pozytywistycznymi, jak i współczesnymi. Jest wierszem programowym, ponieważ wyraża wątpliwości oraz uczucia ludzi żyjących na przełomie wieków, którzy poszukują sensu życia. Utwór pełen jest propozycji wyjścia z apatii, które są automatycznie negowane. Tym samym przedstawia on kondycję ówczesnego człowieka - czuje się on mały i słaby wobec potęgi świata. Takie przeświadczenie zwiększa jego bezsilność i brak nadziei na lepsze jutro. Stąd poczucie braku sensu podejmowania jakichkolwiek działań oraz bierność:</p>
<p><em>Cóż więc jest? Co zostało nam, co wszystko wiemy,<br/>dla których żadna z dawnych wiar już nie wystarcza?</em><br/><em>Jakaż jest przeciw włóczni złego twoja tarcza</em><br/><em>człowiecze z końca wieku?... Głowę zwiesił niemy. </em></p>
<p>Dekadencki pesymizm można dostrzec także w hymnie <em>Dies irae </em>Jana Kasprowicza. Podmiot liryczny przedstawia w nim dramat ludzkiego losu, który ukazany jest za sprawą katastroficznego, apokaliptycznego obrazowania. Dowiadujemy się z niego, że człowiek skłonny jest do autodestrukcji, stąd jego ból i cierpienie. </p>
<p>Z kolei nastrój dekadencki doskonale oddał Leopold Staff w swoim utworze <em>Deszcz jesienny. </em>Emanuje z niego dojmujący smutek, żal, poczucie upadku i bezsilności. Wrażenia te wywołuje nie tylko sytuacja, a więc scena przedstawiająca szatana niszczącego wszelkie życie, ale i padający miarowo deszcz. Przedstawiony krajobraz jest szary, rozmazany i melancholijny. Cały świat zdaje się być pogrążony w smutku, apatii i bezsilności, podobnie jak zwieszający głowę szatan, który płacze z powodu dzieła zniszczenia, jakiego dokonuje. </p><br><head><meta charset="UTF-8"></head>
<a style="color:red; font-size:25px;">Zadanie 8</a><br>
<p><strong>Przykładowe rozwiązanie:</strong></p>
<p>W okresie Młodej Polski sztuka stała się jednym z głównych tematów rozważań artystów. Hasło <em>Sztuka dla sztuki </em>zostało rozpowszechnione w Polsce przez Stanisława Przybyszewskiego. Ważnym elementem refleksji związanej z tym tematem okazała się rola artysty w społeczeństwie, który przestał być społecznikiem działającym na rzecz poprawy rzeczywistości, lecz stał się głosem osób złączonych przez ten sam cel. Artysta kreowany był na indywidualistę, outsidera, który działa w kontrze do przyjętych norm i zachowań społecznych. Jest człowiekiem wolnym, który może dowolnie kierować swoim życiem, nie posiada stałych dochodów ani ograniczającej go rodziny. To przeciwieństwo filistra, a więc mieszczanina, który przedkłada dobra materialne nad wartości duchowe. Takie podejście artysty prowadzi do konfliktu między nim a społeczeństwem. Problem ten został poruszony m.in. przez Kazimierza Przerwę-Tetmajera w wierszu <em>Evviva l'arte!, </em>który stał się młodopolskim manifestem artystycznym. Poeta czyni w nim ze sztuki najwyższą wartość życia, gloryfikując ją i stawiając nawet ponad zaspokojenie własnych potrzeb egzystencjalnych. Jest przekonany, że dar poezji dany jest od Boga, co stawia go ponad innymi ludźmi:</p>
<p><em>W piersiach naszych płoną<br/> ognie przez Boga samego włożone:<br/>więc patrzym na tłum z głową podniesioną,<br/>laurów za złotą nie damy koronę,<br/>i chociaż życie nasze nic niewarte:<br/>evviva l'arte! </em></p><br><head><meta charset="UTF-8"></head>
<a style="color:red; font-size:25px;">Zadanie 9</a><br>
Indywidualne<br><head><meta charset="UTF-8"></head>
<a style="color:red; font-size:25px;">Zadanie 10</a><br>
<p>Impresjonizm to kierunek, który inspirował nie tylko malarzy, ale także i twórców literatury. Fakt ten potwierdzają utwory tak znakomitych literatów młodopolskich, jak Kazimierz Przerwa-Tetmajer, Leopold Staff czy Władysław Stanisław Reymont. Typowy, impresjonistyczny krajobraz maluje słowami Przerwa-Tetmajer w wierszu <em>Melodia mgieł nocnych. </em>Autor stara się uchwycić ulotne wrażenia oraz emocje związane z percepcją nocnego, zatopionego we mgle krajobrazu górskiego. Wrażenia podmiotu mówiącego zmieniają się pod wpływem światła, którego zmienne natężenie wydobywa różnego rodzaju barwy oraz kształty. Ważne są także wrażenia pochodzące z innych zmysłów, np. zapachy, a zwłaszcza dźwięki. Wszystko wydaje się ruszać, żyć - wrażenie to potęgują zastosowane metafory, w tym personifikacje tytułowych mgieł.</p>
<p>Z obrazowaniem impresjonistycznym mamy także do czynienia w utworze <em>Deszcz jesienny </em>Leopolda Staffa. Jego cechą charakterystyczną jest dekadencka nastrojowość, która budowana jest m.in. za sprawą rejestracji ulotnych wrażeń rzeczywistości. Ważnym elementem utworu jest przyroda, która wywołuje nastrój pełen smutku, rozpaczy i melancholii. Padający deszcz sprawia, że krajobraz wydaje się być szary i senny, na co wpływa również słabe światło. Istotną rolę odgrywa także jednostajny dźwięk spadających kropel deszczu. </p>
<p>Technikę impresjonistyczną wykorzystywał również Władysław Stanisław Reymont w swojej powieści <em>Chłopi. </em>Ten sposób pisania pojawia się często we fragmentach opisujących przyrodę oraz pory roku. Autor stara się w nich uchwycić zmieniający się pod wpływem światła, pór dnia oraz roku krajobraz wiejski. Opisy są niezwykle plastyczne, dynamiczne, a przedstawiane zjawiska zdają się mieć duszę. </p><br><head><meta charset="UTF-8"></head>
<a style="color:red; font-size:25px;">Zadanie 11</a><br>
<p>Synestezja polega na kojarzeniu ze sobą wrażeń pochodzących z różnych zmysłów, np. łączenie kolorów z dźwiękiem. Jest ona wykorzystywana przede wszystkim w nurcie literatury symbolicznej oraz impresjonistycznej.</p>
<p>Po synestezję chętnie sięgał Kazimierz Przerwa-Tetmajer, opisując krajobraz Tatr. Przykładem utworu wykorzystującego ten zabieg jest chociażby <em>Melodia mgieł nocnych</em>:</p>
<p><em>Okręcajmy się wstęgą naokoło księżyca,</em><br/><em>co nam ciała przeźrocze tęczą blasków nasyca</em><br/><em>i wchłaniajmy potoków szmer, co toną w jeziorze,</em><br/><em>i limb szumy powiewne i w smrekowym szept borze,</em><br/><em>pijmy kwiatów woń rzeźwą, co na zboczach gór kwitną,</em><br/><em>dźwięczne, barwne i wonne, w głąb wzlatujmy błękitną.</em></p>
<p>Innym utworem, w którym pojawia się synestezja, jest <em>Deszcz jesienny </em>Leopolda Staffa:</p>
<p><em>Jęk szklany... płacz szklany... a szyby w mgle mokną</em><br/><em>I światła szarego blask sączy się senny...</em><br/><em>O szyby deszcz dzwoni, deszcz dzwoni jesienny...</em></p>
<p>Synestezja jest zabiegiem często wykorzystywanym przez impresjonistów i symbolistów, ponieważ pomaga uchwycić ulotne, często trudne do nazwania wrażenia. Ponadto buduje nastrój wiersza - dzięki niej nabiera on niezwykłości, tajemniczości bądź oniryczności. </p><br><head><meta charset="UTF-8"></head>
<a style="color:red; font-size:25px;">Zadanie 12</a><br>
Indywidualne<br><head><meta charset="UTF-8"></head>
<a style="color:red; font-size:25px;">Zadanie 13</a><br>
Indywidualne<br><head><meta charset="UTF-8"></head>
<a style="color:red; font-size:25px;">Zadanie 15</a><br>
Indywidualne<br><head><meta charset="UTF-8"></head>
<a style="color:red; font-size:25px;">Zadanie 16</a><br>
<p>Fascynacja Tatrami oraz kulturą góralską w Młodej Polsce wyrażała się przede wszystkim poprzez twórczość. Czołowi artyści młodopolscy spędzali czas w paśmie Karpat, kontemplując tamtejszą przyrodę i propagując kulturę góralską. Prężnie rozwijała się także turystyka, powstały pierwsze reklamy namawiające do spędzania czasu w górskich pensjonatach.</p>
<p>Silną fascynację Tatrami można dostrzec przede wszystkim w literaturze. Wśród autorów opiewających piękno surowego górskiego krajobrazu trzeba wymienić przede wszystkim Jana Kasprowicza ("Księga ubogich", "Krzak dzikiej róży w Ciemnych Smreczynach") i Kazimierza Przerwę-Tetmajera ("Melodia mgieł nocnych", "Na skalnym Podhalu"). Podhale inspirowało także artystów malarzy, czego dowodem jest chociażby obraz Wojciecha Gersona pt. "Odpoczynek w szałasie tatrzańskim". Należy także wspomnieć, że jednym z najważniejszych ośrodków sztuki młodopolskiej oprócz Krakowa było Zakopane. To tam działał Stanisław Witkiewicz, który stworzył styl architektoniczny zwany zakopiańskim i zaprojektował kilkanaście willi i obiektów sakralnych pod Zakopanem.</p>
<p>Fascynacja górami wynikała z kilku powodów. Jednym z nich była chęć ucieczki od skonwencjonalizowanego świata filistrów, nawrócenie się ku metafizycznej stronie życia. Ponadto rejon ten znajduje się w niedalekiej odległości od Krakowa i oferuje ciekawe doznania wynikające także z kontaktu z barwną kulturą góralską.</p><br><head><meta charset="UTF-8"></head>
<a style="color:red; font-size:25px;">Zadanie 17</a><br>
Indywidualne<br><head><meta charset="UTF-8"></head>
<a style="color:red; font-size:25px;">Zadanie 18</a><br>
Indywidualne<br><head><meta charset="UTF-8"></head>
<a style="color:red; font-size:25px;">Zadanie 19</a><br>
Indywidualne<br><head><meta charset="UTF-8"></head>
<a style="color:red; font-size:25px;">Zadanie 20</a><br>
Indywidualne<br><head><meta charset="UTF-8"></head>
<a style="color:red; font-size:25px;">Zadanie 21</a><br>
Indywidualne<br><button id="prevPage" style="background-color: #47e2b4; color: white; font-size: 16px; padding: 15px 32px; margin: 10px 2px; border: none; border-radius: 4px; cursor: pointer;">Poprzednia strona</button>
<button id="nextPage" style="background-color: #01d1e0; color: white; font-size: 16px; padding: 15px 32px; margin: 10px 2px; border: none; border-radius: 4px; cursor: pointer;">Nastepna strona</button>

<script>
    function PageUp(){
        let url = window.location;
        console.log(url.href);
        let urlObject = new URL(url);
        let path = urlObject.pathname;
        let segments = path.split('/');
        segments[segments.length - 2]++;
        let newPath = segments.join('/');
        urlObject.pathname = newPath;
        let newUrl = urlObject.toString();
        console.log(newUrl);
        window.location.href = newUrl;
    }
  
    function PageDown(){
        let url = window.location;
        console.log(url.href);
        let urlObject = new URL(url);
        let path = urlObject.pathname;
        let segments = path.split('/');
        segments[segments.length - 2]--;
        let newPath = segments.join('/');
        urlObject.pathname = newPath;
        let newUrl = urlObject.toString();
        console.log(newUrl);
        window.location.href = newUrl;
    }

    // Get buttons
    const prevButton = document.getElementById('prevPage');
    const nextButton = document.getElementById('nextPage');

    // Set event listeners
    prevButton.addEventListener('click', PageDown);
    nextButton.addEventListener('click', PageUp);
</script>
