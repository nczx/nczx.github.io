<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Umiejscowienie sceny powołania Józefa Chłopickiego na przywódcę powstania sugeruje pewną teatralność gestów i zachowań. Wiąże się też ze swego rodzaju zakłamaniem rzeczywistości. Chłopicki bowiem nie wierzył w powodzenie zrywu narodowo-wolnościowego, torpedując jego przebieg. Jako doświadczony weteran wielu wojen, pragnął wiecznej sławy, zapisania się na kartach historii. Stąd też kreuje swój wizerunek na człowieka poważnego, statecznego, o ogromnym autorytecie wśród żołnierzy. Scena namawiania generała do wzięcia dowództwa jest jak teatr w teatrze. Widzowie przedstawienia o Fauście są również świadkami zachowania generała, który jawi się im jako właściwy do tego celu człowiek, niczym znakomicie dobrany solista teatralny. </p>
<p> </p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Wyspiański pokazuje Chłopickiego jako generała cieszącego się ogromną sławą i szacunkiem. Publiczność zgromadzona w teatrze doskonale zna jego nazwisko. Chłopicki ma ogromny autorytet. Udaje mu się uchronić carskich urzędników przed wojskiem, które wdarło się do teatru. Rozkazuje żołnierzom opuścić to miejsce, zapobiegając rozlewowi krwi na oczach inteligencji. W polskich żołnierzach widzi swoich podwładnych, którzy powinni bezwzględnie wykonywać jego rozkazy. </p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Nike Napoleonidów karmi ego Chłopickiego. Wspomina o jego wielkości, niepoddawaniu się presji tłumu: "Tłumy za tobą krzyczą, / ty nie poddałeś się tłumom. / Wielkość w twoim każdym ruchu". Generał mówi, że to z boginią zwycięstwa chciałby dotrzeć aż na sam kraj świata. Nike nazywa jego prawdziwą motywację - Chłopicki pragnie sławy, pragnie dowodzić zwycięskim oddziałem, sam zdobywać to, czego pragnie, co mu się według niego należy. Dlatego odrzuca propozycję Nike, która pragnie ofiarować mu diadem: "Gdy zechcę - dyjadem twój złoty / zedrę i wezmę sam". Nike Napoleonidów udaje się go skusić jednak możliwością zyskania nieśmiertelnej sławy: "A chcesz pamięci po tobie? / Tej jednej zyskasz godziny!!". Dla Chłopickiego taka perspektywa wydaje się na tyle kusząca, że decyduje się zagrać z boginią w karty. </p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Nike komplementuje generała. Chwali go, podkreśla jego wielkość i brak uległości. Obiecuje mu sławę oraz swój diadem zwycięstwa. Chłopicki, jak przystało na żołnierza, który stał na czele armii, pragnie samodzielnie zdobyć rozgłos i oznaki zwycięstwa. Kusi go dopiero możliwość zyskania wiecznej pamięci wśród potomnych. </p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Karciana rozgrywka między Chłopickim a Nike symbolizuje los, Fatum, które kieruje życiem człowieka. Chłopicki nie mógł uniknąć swojego przeznaczenia, ponieważ jego przyszłość została zapisana w kartach, np. trzy czerwone znaki na karcie mówią o tym, że za trzy dni stanie się on dowódcą powstania i tym samym zapisze się na kartach historii: "Trzeciego dnia będziesz pierwszy, wygrana! / Patrzaj, trzy znaki czerwieni". </p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p><strong>Przykładowe rozwiązanie:</strong></p>
<p><strong>Odniesienia do wydarzeń z życia generała Chłopickiego w widzeniu Nike Napoleonidów:</strong></p>
<ul>
<li>dołączenie do powstania trzeciego dnia od jego wybuchu i objęcie dowództwa nad polskimi żołnierzami: "Trzeciego dnia będziesz pierwszy, wygrana!";</li>
<li>ogłoszenie się dyktatorem: "wschodzi łuna płomieni / nad Warszawą - / ty się przejmujesz Sprawą!";</li>
<li>rezygnacja z dyktatury, a następnie kontynuacja działań bojowych: "Powracasz / znowu! --";</li>
<li>spektakularna wygrana w bitwie o podwarszawską Olszynkę Grochowską (odparcie znacznych sił rosyjskich) z Chłopickim na czele wojsk: "wiktoria / na polach pod Warszawą?! / Chwila to niedaleka". </li>
</ul><br><head><meta charset="UTF-8"></head>
<a style="color:red; font-size:25px;">Zadanie 7</a><br>
<p>Indywidualne</p><br><head><meta charset="UTF-8"></head>
<a style="color:red; font-size:25px;">Zadanie 8</a><br>
<p>Motyw faustyczny w literaturze wiąże się z potrzebą przekraczania granic poznania, zdobycia tajemnej wiedzy. Jest to również dążenie do uzyskania nieśmiertelności, wiecznej sławy, wykraczającej poza życie ludzkie. Aby to osiągnąć, konieczne jest jednak zawiązanie paktu ze złem, szatanem, zaprzedanie swojej duszy diabłu. W takim kontekście została umieszczona postać generała Józefa Chłopickiego, co oczywiście ma swoje konsekwencje interpretacyjne. Zgodnie z faktami historycznymi, wieść o wybuchu powstania zastała generała w teatrze. Nie był jednym z organizatorów, długo również wahał się nad objęciem dowództwa powstania. Jako były uczestnik insurekcji kościuszkowskiej i wojen napoleońskich, pragnął nieśmiertelnej sławy i chwały. Zasłynął jednak ze swoich działań utrudniających rozwój powstania - sabotował ofensywę oraz proces formowania się wojska polskiego. Nie wierzył w powodzenie powstania, toteż prowadził negocjacje z carem Mikołajem, który domagał się od niego całkowitego poddania wojsk. Stąd też został zestawiony z Faustem, ponieważ podobnie jak literacki bohater, paktował z uosobieniem zła na ziemi - rosyjskim satrapą uciskającym naród polski.  </p><br><head><meta charset="UTF-8"></head>
<a style="color:red; font-size:25px;">Zadanie 9</a><br>
<p>Satyrowie i publiczność w pewnym sensie komentują rzeczywistość, a także wzbogacają wiedzę odbiorcy na temat świata przedstawionego utworu. Podobną funkcję spełniał chór w teatrze antycznym. Jednak w przypadku "Nocy listopadowej" kwestie Satyrów oraz Publiczności nie rozdzielają poszczególnych epizodów ani nie są źródłem ogólnych refleksjo o świecie. Zarówno Satyrowie, jak i Publiczność, uczestniczą w akcji dramatu, będąc pełnoprawnymi bohaterami. Satyrowie podchodzą z dystansem do wydarzeń, wyśmiewając je i żartobliwie komentując. Często również podsycają pełną napięcia atmosferę, próbując wprowadzić chaos. Dlatego nieco bliżej im do postaci fantastycznych właściwych dla dramatu romantycznego, które były zazwyczaj uosobieniem zła, wywoływały konflikty i powodowały większe lub mniejsze psoty.  </p><br><head><meta charset="UTF-8"></head>
<a style="color:red; font-size:25px;">Zadanie 1</a><br>
Indywidualne<br><head><meta charset="UTF-8"></head>
<a style="color:red; font-size:25px;">Zadanie 2</a><br>
Indywidualne<br><head><meta charset="UTF-8"></head>
<a style="color:red; font-size:25px;">Zadanie 3</a><br>
Indywidualne<br><head><meta charset="UTF-8"></head>
<a style="color:red; font-size:25px;">Zadanie 4</a><br>
Indywidualne<br><head><meta charset="UTF-8"></head>
<a style="color:red; font-size:25px;">Zadanie 5</a><br>
Indywidualne<br><head><meta charset="UTF-8"></head>
<a style="color:red; font-size:25px;">Zadanie 6</a><br>
Indywidualne<br><head><meta charset="UTF-8"></head>
<a style="color:red; font-size:25px;">Zadanie 1</a><br>
Indywidualne<br><head><meta charset="UTF-8"></head>
<a style="color:red; font-size:25px;">Zadanie 2</a><br>
Indywidualne<br>