<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Podmiot liryczny w wierszu Jana Twardowskiego jest mędrcem, którego wypowiedź wynika z ogromnego życiowego doświadczenia. Refleksje na temat świata i życia ludzkiego mają charakter uniwersalny i zdradzają niezwykłą bystrość umysłu. Osoba mówiąca ujawnia się dopiero tuż przed dystychem puentującym utwór. Zwraca się do tajemniczego "ty" lirycznego z osobistym wyznaniem, które w tym kontekście można odczytywać wielowymiarowo. To człowiek wrażliwy, uważny obserwator nie tylko międzyludzkich relacji, ale i świata przyrody. Jego uwaga skupia się na tak małych i pozornie nieistotnych istotach żywych, jak żuk i mrówka, o których mówi z niezwykłą czułością. </p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p><strong>Przykładowe rozwiązanie:</strong></p>
<ul>
<li>
<em>miłość której nigdy nie ma bez rozpaczy</em> - paradoks mówiący o trudnych aspektach miłości, która przecież nie jest uczuciem jednoznacznie pozytywnym - czasem bowiem łączy się z ogromnym cierpieniem czy rozpaczą; zwłaszcza, jeśli doszło do jakiejś straty;</li>
<li>
<em>serce ciemne do końca choć jasne wzruszenia</em> - ciemne serce, oznaczające obojętność lub brak moralności typowej dla człowieka, zostało skontrastowane z jasnymi wzruszeniami, a więc spontanicznymi reakcjami na pozytywne aspekty życia - człowiek zły jest zatem zdolny do ludzkich odruchów;</li>
<li>
<em>pociecha po to tylko że prawdę oddala</em> - pocieszamy ludzi, by załagodzić ich cierpienie i pomóc przejść im przez trudne chwile, lecz tak naprawdę oddala to ich od akceptacji rzeczywistości, a więc od prawdy;</li>
<li>
<em>żuczek co nas nie złączył choć obleciał wkoło</em> - człowiek niekiedy postrzega elementy przyrody jako pewne znaki, lecz nie można w ten sposób zaklinać rzeczywistości - nikogo nie da się zmusić do jakichś uczuć;</li>
<li>
<em>śnieg tak bardzo wzruszony że niewiele wiedział</em> - śnieg zakrywa pewne elementy rzeczywistości, stwarzając pozory, które są dalekie od prawdy - stąd jego niewiedza;</li>
<li>
<em>jedna mrówka co zbiegła nareszcie z mrowiska</em> - wers ten można odczytywać metaforycznie, a więc jako uwolnienie się z pewnego schematu działań, do którego ktoś został powołany, niekoniecznie z własnej woli - jest to ogromny akt odwagi pozornie niewiele znaczącej istoty;</li>
<li>
<em>uśmiech twój co za życia mi się nie należał</em> - wszystko ma swój czas i miejsce, nie zawsze możemy uzyskać to, czego pragniemy w danej chwili. </li>
</ul><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Początkowy wers utworu: "To nieprawdziwe trudne nieudane" mówi o przykrych aspektach życia, których obecność wydaje się nieraz zaskoczeniem bądź tym, co Panu Bogu nie udało się podczas stwarzania świata. Druga część klamry kompozycyjnej, stanowiąca puentę wiersza, pokazuje, że cierpienie także jest częścią życia, które tutaj symbolizuje droga. Zatem można powiedzieć, że nie tylko dobre doświadczenia, ale także i te złe, są równie ważne i należy je w jednakowy sposób akceptować, co nieraz wydaje się przecież niemożliwe. </p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Zarówno osoba mówiąca w wierszu "Przedśpiew", jak i ta wypowiadająca się w utworze "To nieprawdziwe" są mędrcami, którzy posiadają ogromną wiedzę o świecie. Wiedza ta wynika z własnych doświadczeń, ale i obserwacji rzeczywistości. Łączy ich również postawa franciszkańska, która objawia się między innymi w akceptacji zarówno tych dobrych, jak i przykrych aspektów życia. To podejście, pełne harmonii oraz zrozumienia, łączy się z wrażliwością na świat przyrody. Staff dodatkowo prezentuje postawę afirmacji życia, doceniania małych rzeczy, tego, co się posiada. </p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>"Przedśpiew" Staffa jest utworem zbudowanym w duchu klasycyzmu. Stąd jego regularna budowa, stała liczba wersów w sylabach oraz rymy dokładne, które łączą sąsiadujące ze sobą wersy. Charakteryzuje się on prostotą i harmonią, a wynikające z niego przesłanie łączy w sobie postawę stoicką oraz franciszkańską. Dlatego mówi on o akceptacji rzeczywistości oraz źródle szczęścia. W podobnym duchu wypowiada się podmiot liryczny w wierszu Twardowskiego. Wprawdzie w utworze Staffa pojawiały się paradoksy, lecz Twardowski niemal cały swój utwór buduje ze środków artystycznych opartych o dychotomię. Stąd duża liczba antytez i paradoksów, które mają podkreślić sprzeczności występujące w świecie. Twardowski rezygnuje także ze znaków przestankowych oraz rymów, dzięki czemu utwór można odczytywać na wiele sposobów.</p>
<p>Klasycystyczna budowa wiersza i zastosowane przez Staffa środki artystyczne sprawiają, że odbiorca poważnie traktuje rady podmiotu mówiącego. "Przedśpiew", pomimo swej prostoty i harmonii, wydaje się emanować pełnym skromności patosem i mądrością. Z kolei Twardowski sięga po nieco bardziej nowoczesną formę, która wymaga od czytelnika większego zaangażowania intelektualnego. Królujące w nim antytezy i paradoksy sprawiają, że utwór nabiera nieco filuternej lekkości, która doprawiona jest nutką goryczy. Zdaje się tym samym odzwierciedlać życie w czystej jego postaci. </p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Natura została w wierszu przedstawiona niemal mimochodem, lecz stanowi jego integralną część. To do niej podmiot liryczny porównuje pewne aspekty życia, np. żale zestawia z "bylinami kwiatów zimnotrwałych". Obserwacja świata natury pozwala mu również na wyrażenie uniwersalnych prawd w sposób metaforyczny. Dzięki odwołaniom do świata natury wiersz zyskuje wielowymiarowy charakter - poszczególne jego części można odczytywać zarówno na płaszczyźnie dosłownej, jak i przenośnej ("śnieg tak bardzo wzruszony że niewiele wiedział / jedna mrówka co nareszcie zbiegła z mrowiska"). Skupienie uwagi na wybranych elementach przyrody odsyła również czytelnika do filozofii franciszkańskiej, a także jest przejawem spostrzegawczości i wrażliwości podmiotu mówiącego. Żuk jest dla niego "żuczkiem", co sygnalizuje pewną czułość oraz słabość w stosunku do najmniejszych istot żywych. </p><br><head><meta charset="UTF-8"></head>
<a style="color:red; font-size:25px;">Zadanie 7</a><br>
<p><strong>Przykładowe rozwiązanie:</strong></p>
<p>Tytułowe "To nieprawdziwe" wyraża sprzeciw człowieka wobec zła istniejącego w świecie. To także swego rodzaju niedowierzenie, zdziwienie obecnością paradoksów oraz dychotomii, z jakimi każdy z nas musi się mierzyć na co dzień. Tytułowe "Nieprawdziwe" jest jednak w kontekście całego utworu czymś zwyczajnym, co należy zaakceptować. </p><br><head><meta charset="UTF-8"></head>
<a style="color:red; font-size:25px;">Zadanie 8</a><br>
<p><strong>Przykładowe rozwiązanie:</strong></p>
<p>Mural "Pasterz" przedstawia starszego mężczyznę, który trzyma w ręku małą owieczkę i pasterską laskę. Zwierzę jest tak słabe, że wtula się z ufnością w ramiona pasterza. Ten zaś spogląda w dal, jakby dostrzegał coś, co jest ukryte dla zwykłego człowieka. Jego poorana zmarszczkami i przyprószona siwizną twarz emanuje mądrością i godnością. Mężczyzna otoczony jest przyrodą i to w środowisku naturalnym czuje się najlepiej. Pasterz przypomina Boga-Ojca, który opiekuje się każdym, zwłaszcza tym najmniejszym i najbardziej potrzebującym - takie też jest znaczenie symboliczne przedstawienia.  </p><br><head><meta charset="UTF-8"></head>
<a style="color:red; font-size:25px;">Zadanie 9</a><br>
Indywidualne<br><head><meta charset="UTF-8"></head>
<a style="color:red; font-size:25px;">Zadanie 10</a><br>
Indywidualne<br><button id="prevPage" style="background-color: #47e2b4; color: white; font-size: 16px; padding: 15px 32px; margin: 10px 2px; border: none; border-radius: 4px; cursor: pointer;">Poprzednia strona</button>
<button id="nextPage" style="background-color: #01d1e0; color: white; font-size: 16px; padding: 15px 32px; margin: 10px 2px; border: none; border-radius: 4px; cursor: pointer;">Nastepna strona</button>

<script>
    function PageUp(){
        let url = window.location;
        console.log(url.href);
        let urlObject = new URL(url);
        let path = urlObject.pathname;
        let segments = path.split('/');
        segments[segments.length - 2]++;
        let newPath = segments.join('/');
        urlObject.pathname = newPath;
        let newUrl = urlObject.toString();
        console.log(newUrl);
        window.location.href = newUrl;
    }
  
    function PageDown(){
        let url = window.location;
        console.log(url.href);
        let urlObject = new URL(url);
        let path = urlObject.pathname;
        let segments = path.split('/');
        segments[segments.length - 2]--;
        let newPath = segments.join('/');
        urlObject.pathname = newPath;
        let newUrl = urlObject.toString();
        console.log(newUrl);
        window.location.href = newUrl;
    }

    // Get buttons
    const prevButton = document.getElementById('prevPage');
    const nextButton = document.getElementById('nextPage');

    // Set event listeners
    prevButton.addEventListener('click', PageDown);
    nextButton.addEventListener('click', PageUp);
</script>
