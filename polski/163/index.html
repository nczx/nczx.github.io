<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Podmiot liryczny ujawnia się jedynie w przedostatniej zwrotce:  </p>
<p><em>Jak żyć - spytał mnie w liście ktoś,<br/>kogo ja zamierzałam spytać</em><br/><em> o to samo.</em></p>
<p>Jego wypowiedź jest spokojna, pozornie pozbawiona jakichkolwiek emocji. Jest to osoba bystra, uważnie obserwująca rzeczywistość i myśląca przekrojowo. Prawdopodobnie stanowi autorytet dla innych ludzi, skoro jest pytana w listach o tak poważne, wręcz filozoficzne kwestie. Można powiedzieć, że podmiot liryczny to <em>porte parole</em> autorki wiersza, a więc artysty, poety. </p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p><strong>Oczekiwania ludzi na początku XX stulecia były następujące:</strong></p>
<ul>
<li>wiek XX miał być lepszy od poprzedniego; </li>
<li>miała nastąpić wiosna i szczęście, a więc koniec zniewolenia narodów;</li>
<li>skończyć się miał również strach, a prawda miała rządzić światem w zastępstwie kłamstwa;</li>
<li>wojny, i głód miały odejść w niepamięć;</li>
<li>szanowana miała być bezbronność i ufność, a więc cechy uważane za oznakę słabości;</li>
<li>świat miał być takim, by można było się nim cieszyć;</li>
<li>Bóg miał uwierzyć, że człowiek może być jednocześnie dobry i silny.</li>
</ul>
<p> </p>
<p>Jednakże czas pokazał, że wszelkie te nadzieje okazały się płonne. W wieku XX, podobnie jak w wiekach poprzednich, również wybuchały wojny, lecz tym razem działania wojenne toczone były na niespotykaną dotąd skalę. Zamiast wolności, przyniósł on zniewolenie i liczne dyktatury, m.in. okupację hitlerowską w Polsce. Zakładano obozy koncentracyjne, w których niszczono całe narody, zwłaszcza osoby schorowane, słabsze. Głód i śmierć były wszechobecne jeszcze długi czas po zakończeniu wojny. Przeżywał nie ten sprawiedliwy, ufny i bezbronny, lecz ten, kto potrafił kłamać i okazywał swoją siłę. Po wojnie zaś nastał w Polsce czas okupacji ZSRR, a rządy sprawowała Komunistyczna Polska Partia Robotnicza. Był to również czas ograniczenia swobód obywatelskich, życia w strachu i ubóstwie</p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p><strong>Przykładowe rozwiązanie:</strong></p>
<p>Wisława Szymborska słynie z oszczędnego stosowania środków poetyckich. Typowe dla jej twórczości są antytezy, wyliczenia, paradoksy oraz ironia. Także i tutaj możemy odnaleźć niektóre z nich. Paradoks pojawia się w zakończeniu wiersza, tworząc prosta, lecz błyskotliwą puentę. Podmiot liryczny przekonuje w tym fragmencie, że najpilniejsze są pytania naiwne i to właśnie im warto poświęcić czas: </p>
<p><em>Znowu i tak jak zawsze,<br/>co widać powyżej,</em><br/><em>nie ma pytań pilniejszych </em><br/><em>od pytań naiwnych.</em></p>
<p>Ironia z kolei widoczna jest w nonszalanckich stwierdzeniach na temat nieszczęść, które są pomniejszane, zaskakując czytelnika. Tak naprawdę jednak jest to zabieg celowy, który ma zwrócić uwagę odbiorcy na panoszące się po świecie zło:</p>
<p><em>Miało się kilka nieszczęść<br/>nie przydarzyć już,</em><br/><em>na przykład wojna</em><br/><em>i głód, i tak dalej. </em></p>
<p>Charakterystyczne dla poezji Szymborskiej są również wyliczenia. Ich obecność wpływa na brzmienie utworu, ale również ma charakter perswazyjny - podkreśla szczególnie ważne kwestie, np.:</p>
<p><em>W poważaniu być miała <br/>bezbronność bezbronnych,</em><br/><em>ufność i tym podobne. </em></p>
<p>Oprócz wymienionych środków artystycznych pojawiają się także epitety, które pomagają w precyzowaniu wypowiedzi <em>(młoda dziewczyna, człowieka dobrego i silnego),</em> a nawet metafory czy antropomorfizacje. Dzięki nim poetka opisuje odchodzący powoli wiek XX, nadając mu cechy starego, umęczonego człowieka, który wiele w życiu doświadczył: </p>
<p><em>Miał być lepszy od zeszłych nasz XX wiek.<br/>Już tego dowieść nie zdąży,</em><br/><em>lata ma policzone,</em><br/><em>krok chwiejny,</em><br/><em>oddech krótki.</em></p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p><strong>Przykładowe rozwiązanie:</strong></p>
<p>Podany fragment można rozumieć w ten sposób, że w XX wieku żyli ludzie tak źli, że nawet Bóg stracił w nich wiarę. To czasy dominacji człowieka silnego, który nie potrafił być dobry. Stąd podmiot liryczny odrzuca możliwość połączenia tych dwóch cech w jednej osobie. Silniejszy bowiem wyrządzał krzywdę słabszemu, co uniemożliwiało określeniem go jako człowieka dobrego. </p>
<p> </p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Artysta, poeta jak najbardziej może być dla zagubionych, bezradnych ludzi autorytetem bądź oparciem. Świadczy o tym chociażby fakt, że podmiot liryczny, który jest tożsamy z autorką wiersza, był pytany w listach o to, jak należy żyć w tak rozczarowujących czasach. Głównym zadaniem ludzi sztuki jest w tym kontekście zadawanie pytań, na które często brak jest odpowiedzi. Większość z nich to pytania naiwne, lecz paradoksalnie, to właśnie one są najważniejsze:</p>
<p><em>Znowu i tak jak zawsze,<br/>co widać powyżej,</em><br/><em>nie ma pytań pilniejszych</em><br/><em>od pytań naiwnych.</em></p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>"Pytania pilne, pytania naiwne" to te, które zadaje sobie człowiek żyjący w XX wieku. Ich naiwność wynika z faktu, że są one oczywiste i trudno na nie odpowiedzieć. To pytania o panoszące się zło, strach, głód i nieszczęścia. Pytania o Boga, który pozwala na takie rzeczy. Wreszcie zaś pytania o samego człowieka, który jest w stanie dopuścić się tak bestialskich czynów. Ich tematyka sprawia, że są to jednocześnie wątpliwości pilne. Być może ich rozwianie pozwoliłoby zakończyć pasmo nieszczęść lub przynajmniej pogodzić się z rzeczywistością. </p><br><head><meta charset="UTF-8"></head>
<a style="color:red; font-size:25px;">Zadanie 7</a><br>
<p><strong>a) </strong></p>
<p>Pytania zadawane w wierszu Kazimierza Przerwy-Tetmajera dotyczą kondycji człowieka i jego sposobów radzenia sobie z trudną rzeczywistością, np.: "Przekleństwo?", "Ironia?", "Walka?", "Byt przyszły?". Podmiot liryczny odrzuca kolejno każdy z nich, gdyż wydają się one niewystarczające i pozbawione sensu. Człowiek jest bowiem istotą słabą i ma niewielki wpływ na otaczającą go rzeczywistość. Osoba mówiąca w wierszu podsumowuje swoją wypowiedź w sposób dramatyczny: "Jakaż jest przeciw włóczni złego twoja tarcza / człowiecze z końca wieku?....". Na to pytanie nie została udzielona odpowiedź. Adresat pytania "głowę zwiesił niemy", ponieważ jest całkowicie bezradny i pogrążony w marazmie.</p>
<p>Z kolei u Szymborskiej pada tylko jedno pytanie: "Jak żyć", co jest pytaniem naiwnym, ale szczególnie pilnym oraz ważnym. Szymborska nie tyle skupia się na człowieku i jego działaniach, lecz na wartościach. Snuje refleksję na temat roli historii w życiu człowieka. Ubolewa nad tym, że ludzie nie potrafią wyciągnąć lekcji z doświadczeń przodków, dlatego nieustannie powielają te same błędy. To one właśnie prowadzą do wojen i triumfu zła w świecie. </p>
<p><strong>b)</strong></p>
<p>Słowo "koniec" wiąże się z pewną ostatecznością. Oznacza nieodwracalny kres. Z kolei "schyłek" nazywa okres przed końcem czegoś, również końcowy okres życia, czyli starość. Sugeruje on zatem szansę na trwanie, przynajmniej jeszcze przez krótki czas. Zastosowanie tych wyrazów wpływa na wydźwięk utworów. Tytułowy koniec w wierszu młodopolskiego poety nadaje treści pesymistycznego wydźwięku, wiąże się z brakiem woli walki, poddaniem się nieubłaganemu losowi. Natomiast "schyłek" w tytule wiersza Szymborskiej sugeruje pewną szansę, nadzieję na lepszą przyszłość. </p><br><head><meta charset="UTF-8"></head>
<a style="color:red; font-size:25px;">Zadanie 8</a><br>
<p>Szymborska uzyskuje w poezji efekt ironii głównie za sprawą wyliczeń, gier językowych czy epitetów. Głównym jej celem jest zwrócenie uwagi na liczne sprzeczności występujące we współczesnym świecie oraz zachęta do refleksji na ważne tematy. W zależności od kontekstu, ironia może pełnić różne funkcje. Tutaj jest próbą stawiania niewygodnych pytań, szukania logiki bądź nadziei w nieprzyjaznym świecie. </p><br><head><meta charset="UTF-8"></head>
<a style="color:red; font-size:25px;">Zadanie 9</a><br>
Indywidualne<br><head><meta charset="UTF-8"></head>
<a style="color:red; font-size:25px;">Zadanie 10</a><br>
Indywidualne<br><button id="prevPage">Poprzednia strona</button>
<button id="nextPage">Nastepna strona</button>

<script>
    function PageUp(){
        let url = window.location;
        console.log(url.href);
        let urlObject = new URL(url);
        let path = urlObject.pathname;
        let segments = path.split('/');
        segments[segments.length - 2]++;
        let newPath = segments.join('/');
        urlObject.pathname = newPath;
        let newUrl = urlObject.toString();
        console.log(newUrl);
        window.location.href = newUrl;
    }
  
    function PageDown(){
        let url = window.location;
        console.log(url.href);
        let urlObject = new URL(url);
        let path = urlObject.pathname;
        let segments = path.split('/');
        segments[segments.length - 2]--;
        let newPath = segments.join('/');
        urlObject.pathname = newPath;
        let newUrl = urlObject.toString();
        console.log(newUrl);
        window.location.href = newUrl;
    }

    // Get buttons
    const prevButton = document.getElementById('prevPage');
    const nextButton = document.getElementById('nextPage');

    // Set event listeners
    prevButton.addEventListener('click', PageDown);
    nextButton.addEventListener('click', PageUp);
</script>
