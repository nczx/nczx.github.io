<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>"Hymn św. Franciszka z Asyżu" jest utworem pochwalnym, o czym świadczy jego treść. Widać to już w słowach otwierających wiersz: <em>Bądź pochwalony, Rozdawco cierpienia! </em>i w dalszej części: <em>I śpiewam: bądź pochwalony! </em>Wielokrotnie powtarza się w nim również apel o chwalenie Pana, skierowany do pozostałych dzieł stworzenia: </p>
<ul>
<li>
<em>Ty, słońce, przede wszystkim, zestrój swoje blaski<br/>w hymn płomienisty,</em><br/><em>albowiem przezeń nam świecisz (...).</em>
</li>
<li>
<em>O bracie mój, księżycu! o siostry me, gwiazdy!<br/>Chwalcie wraz ze mną Miłość (...)</em>.</li>
</ul>
<p>Osoba mówiąca zwraca uwagę na następujące przymioty Boga:</p>
<ul>
<li>stwórca świata,</li>
<li>miłosierny,</li>
<li>transcendentny,</li>
<li>wszechmocny,</li>
<li>sprawiedliwy.</li>
</ul><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Zwrot rozpoczynający wiersz: <em>Bądź pochwalony, Rozdawco cierpienia! </em>znakomicie wpisuje się w poetykę wiersza oraz jego treść. Pierwsza część utworu stanowi pochwałę stworzenia, afirmację życia oraz wyraża szacunek do wszystkich istot żywych, które są dziełem Boga. W dalszej części pojawiają się już elementy wizyjne, pokazujące, że życie ludzkie jest cierpieniem. To cierpienie zsyła na człowieka sam Bóg po to, by miał on szansę na życie wieczne. Tę samą drogę przeszedł Jezus, zakładając cierniową koronę i dając się przybić do krzyża. Dlatego już w otwierającej utwór apostrofie pojawia się określenie Boga jako <em>Rozdawcy cierpienia</em>. </p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Filozofia św. Franciszka pokazała podmiotowi mówiącemu, że świat jest dziełem Boga i należy go wielbić podobnie, jak wielbić należy jego Stwórcę. Każde bowiem stworzenie ma swoje miejsce na Ziemi oraz określony cel. Tak ukształtowany świat jest pełen równowagi i harmonii. Dostrzeżenie tego zajęło osobie wypowiadającej się w wierszu dużo czasu, chociaż jest przekonany, że Słowo Boże istniało w jego wnętrzu przez cały ten czas:</p>
<p><em>Długom-ci czekał na przedwieczne Słowo,<br/>jakkolwiek we mnie było i poza mną,</em><br/><em>we wszystkich drzewach i we wszystkich trawach,</em><br/><em>w wszystkich jasnościach i wszystkich ciemnościach,</em><br/><em>w róży i lilii,</em><br/><em>w robaku i płazie,</em><br/><em>w głębinach wody i w górach pustynnych,</em><br/><em>w płaczu, nadziei, w uciesze i trwodze.</em></p>
<p>Dostrzeżenie tego wszystkiego było możliwe dopiero wtedy, gdy porzucił on zbytki oraz wygodne życie:</p>
<p><em>Długom-ci czekał, albowiem me plecy<br/>okrywał jedwab i pasem błyszczącym</em><br/><em>były ściągnięte me biodra</em><br/><em>i drogocenne trzewiki</em><br/><em>chroniły stopy me,</em><br/><em>aby ich piasek nie zbrudził,</em><br/><em>po którym stąpa - człowiek.</em></p>
<p>Dzięki temu mógł zacząć patrzeć na świat inaczej. On z kolei nauczył go miłości, pokory, skromności oraz radości. Wyznaje, że wtedy spłynęła na niego Łaska Boża: </p>
<p><em>A oto dzisiaj spłynął na mnie zdrój<br/>Łaski,</em><br/><em>iż mogę</em><br/><em>z wyciągniętymi rękom</em><br/><em>patrzeć w Krzyż</em><br/><em>i z ran rozkosznych przelewać</em><br/><em>krew.</em></p>
<p> </p>
<p> </p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
Indywidualne<br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Różnica światopoglądowa <em>Dier irae </em>oraz <em>Hymnu św. Franciszka z Asyżu </em>polega przede wszystkim na odmiennym podejściu do Boga oraz przyczyn pojawienia się grzechu na Ziemi. Podmiot liryczny w <em>Dies irae </em>prezentuje postawę buntowniczą, wręcz obrazoburczą i bluźnierczą <em>(Ojcze rozpusty!; O źródło</em> <em>zdrady!</em>) Oskarża Jezusa o wszelkie ludzkie cierpienia oraz grzechy, jakie popełnia. Uważa, że wszystko, co dzieje się na świecie, odbywa się za Bożym przyzwoleniem: </p>
<p><em>Ojcze rozpusty! Kyrie elejson.<br/>Nic, co się stało pod sklepem niebiosów,</em><br/><em>bez Twej się woli nie stało!</em></p>
<p>Z kolei w <em>Hymnie św. Franciszka z Asyżu </em>podmiot mówiący przekonuje, że źródłem grzechu nie jest Bóg, lecz błąd ludzki, wynikający ze słabej natury człowieka, którego kuszą Przerażenie, Pycha, Chciwość czy Zazdrość:</p>
<p><em>to Pycha, Chciwość, Zazdrość<br/>do walki bratobójczej popchnęła plemiona...</em></p>
<p>Cierpienie zostało tutaj natomiast ukazane jako droga do wyzwolenia się z sideł grzechu, szansa dla człowieka, którą zsyła mu Chrystus, aby odkupił swoje grzeszne życie:</p>
<p><em>Ale nad srogi Twój rozgniew<br/>możniejszą, Sędzio, Twa litość,<br/>co z straszliwszego zbudziwszy mnie snu,<br/>kazała iść między ciernie<br/>i żądze wytarzać w kolcach...(...) <br/>Ażebym razem z wonnym kwiatem róż</em><br/><em>i razem z duszą twą</em><br/><em>mógł dziś zaśpiewać hymn,</em><br/><em>że Miłość idzie przez ciebie,</em><br/><em>Miłość niewinna i czysta,</em><br/><em>która zwycięży nas!</em></p>
<p>Zamiast postawy negatywnej, w dziele dedykowanym św. Franciszkowi widać wyraźnie afirmację życia, pokorę, akceptację cierpienia radość oraz optymizm. Podmiot mówiący wydaje się być pogodzony ze swoim losem. Stara się doceniać to, co posiada, a świat, który go otacza przestaje traktować jako źródło grzechu, lecz za takie samo wspaniałe dzieło stworzenia, jakim jest on sam. </p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Katastrofizm hymnu Kasprowicza przejawia się przede wszystkim w wizyjnym, symbolicznym obrazowaniu, które nawiązuje do Apokalipsy św. Jana. Pojawiają się tutaj zatem wizerunki zwierząt wychodzących na żer: </p>
<p><em>Widzę:<br/>leje się krew człowieka.<br/>Wilk, szakal i hiena<br/>rzucają legowiska.<br/>Łuna za łuną bije,<br/>sieroty płaczą głodne<br/>i matka pierś rozrywa!</em></p>
<p>trąby anielskie: </p>
<p><em>Anielskie grały trąby,<br/>świat wszystek jęczał, płakał,</em><br/><em>klął, wił się, ryczał, wzdychał,</em><br/><em>że od tych westchnień strasznych </em><br/><em>oślepło Przerażenie...</em></p>
<p>oraz personifikowane, zapisane wielką literą nazwy grzechów, które powodują cierpienie człowieka:</p>
<p><em>(...) to Pycha, Chciwość, Zazdrość<br/>do walki bratobójczej popchnęła plemiona...</em></p>
<p>W wierszu został wykorzystany również katastroficzny motyw Sądu Ostatecznego:</p>
<p><em>Ale nad srogi Twój gniew </em><br/><em>możniejszą, Sędzio, Twa litość,</em><br/><em>co z straszliwego zbudziwszy mnie snu,</em><br/><em>kazała iść między ciernie</em><br/><em>i żądze wytarzać w kolcach...</em></p>
<p> </p>
<p>Człowiek zostaje ukazany jako istota naznaczona grzechem. Pogrąża się w zbrodni i kieruje najniższymi instynktami. Cechuje się okrucieństwem oraz bezwzględnością, ponieważ nie uznaje miłości bliźniego. Jego postępowanie prowadzi do zniszczenia ładu świata oraz cierpienia: "sieroty płaczą głodne / i matka pierś rozrywa!". O zepsuciu człowieka świadczą także słowa: "tam Chciwość, Pycha, Zazdrość / do walki bratobójczej pogania plemiona".</p>
<p> </p>
<p>Czy św. Franciszek może go uratować? - część indywidualna </p>
<p> </p><br><head><meta charset="UTF-8"></head>
<a style="color:red; font-size:25px;">Zadanie 7</a><br>
Indywidualne<br><head><meta charset="UTF-8"></head>
<a style="color:red; font-size:25px;">Zadanie 8</a><br>
<p><em>Pieśń słoneczna </em>św. Franciszka z Asyżu jest utworem pochwalnym, z którego wręcz emanuje dobro i radość życia. Wiersz utrzymany jest w pogodnym tonie, a jego stylistyka cechuje się prostotą oraz umiarem. Dopiero na końcu utworu znajduje się ostrzeżenie dla grzeszników. Hymn Kasprowicza nawiązuje do dzieła średniowiecznego filozofa, jednak jego wersja utworu reinterpretuje oryginał. Kasprowicz tylko częściowo naśladuje pogodny ton wypowiedzi św. Franciszka. Poza oczywistymi nawiązaniami formalno-treściowymi, pojawiają się tutaj elementy zupełnie nowe. Kasprowicz nie uwalnia się całkowicie od młodopolskiej poetyki, którą charakteryzuje ekspresjonizm i katastrofizm. Stąd liczne zabiegi językowe, które przybliżają niektóre fragmenty tekstu do Apokalipsy św. Jana. Pojawiają się tutaj symbole, odwołania do motywów biblijnych, takich jak trąby anielskie czy Sąd Ostateczny. Autor sięga także do biografii samego Franciszka, by pokazać, że również jego egzystencja naznaczona była cierpieniem. Pomimo tego zachował on pogodę ducha i głosił afirmację życia. W ten sposób Kasprowicz pokazuje aktualność myśli średniowiecznego filozofa również w czasach przełomu wieków, kiedy to dominują nastroje katastroficzne oraz pesymistyczna wizja świata. W ten sposób poeta daje współczesnym narzędzie do przezwyciężenia spleenu oraz do nadania własnemu życiu nowej jakości. </p><br>