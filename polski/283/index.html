<head><meta charset="UTF-8"></head>
<a style="color:red; font-size:25px;">Zadanie 1</a><br>
<p><strong>Przykładowe rozwiązanie:</strong></p>
<p>Dwie pary kontrastowych określeń charakteryzujących dekadentyzm:  <em>wynaturzenie - awangardowość, dziwaczność - eksperymenty formalne. </em></p>
<p> </p>
<p>Przeciwstawne określenia dekadentyzmu są podstawą wypowiedzi autorki na temat znaczenia i ewolucji tego pojęcia, jaka dokonywała się na przestrzeni czasu w Europie. Początkowo jego znaczenia oparte było na negatywnych konotacjach (schyłek, upadek, wynaturzenie, dziwaczność), co zmieniło się dopiero za sprawą symbolistów. To dzięki Baudelaire'owi oraz tworzących w tym czasie artystów dekadentyzm zyskał pozytywny wydźwięk, kojarząc się odtąd z nowoczesnością i postępem.  </p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p><strong>Przykładowe rozwiązanie:</strong></p>
<p>Przykłady potwierdzające, że dekadentyzm w przypadku poezji młodopolskiej był kojarzony z awangardowością i eksperymentami formalnymi:</p>
<ul>
<li>
<em>Dies irae </em>Jana Kasprowicza, który przybiera postać hymnu, lecz pozbawionego harmonii i regularności. W zamian za to króluje tu indywidualizm i ekspresjonizm. Awangardowość utworu widoczna jest również w jego tematyce, której daleko do treści pochwalnych czy błagalnych. Podmiot liryczny wiersza posuwa się nawet do bluźnierstwa. </li>
<li>
<em>Lubię, kiedy kobieta </em>Kazimierza Przerwy-Tetmajera jest awangardowy przede wszystkim ze względu na swoją odważną tematykę. Autor przełamuje tabu kulturowe, mówiąc wprost o zbliżeniu miłosnym pomiędzy dwojgiem ludzi.</li>
<li>Cykl sonetów <em>Z chałupy </em>Jana Kasprowicza jest nowatorski ze względu na podejmowaną tematykę, formę oraz treść utworów. Niektóre z nich nie posiadają części refleksyjnej, stanowiąc w całości opisy wsi utrzymane w duchu naturalizmu bądź realizmu. </li>
</ul><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p><strong>Przykładowe rozwiązanie:</strong></p>
<table border="1" cellspacing="0" style="height:121px;width:926px;border-collapse:collapse;">
<tbody>
<tr>
<td style="width:305px;text-align:center;"><strong>Koncepcje filozoficzne i ich wpływ na literaturę epoki</strong></td>
<td style="width:259px;text-align:center;"><strong>Przykład utworu poetyckiego</strong></td>
<td style="width:444px;text-align:center;"><strong>Uzasadnienie wyboru</strong></td>
</tr>
<tr>
<td style="width:305px;">Schopenhauerowska koncepcja cierpienia i zła</td>
<td style="width:259px;">
<em>Nie wierzę w nic </em>Kazimierz Przerwa-Tetmajer</td>
<td style="width:444px;">Wiersz jest dramatycznym wyzwaniem podmiotu lirycznego, który opisuje swoje cierpienia i rozczarowanie życiem. Zło, jakiego doświadcza, prowadzi go do odrzucenia wiary we wszystko. Pragnie on wyłącznie nirwany, która wyzwoli go od marazmu, w którym się pogrążył. </td>
</tr>
<tr>
<td style="width:305px;">Nietzscheańska koncepcja "woli mocy" i nadczłowieka</td>
<td style="width:259px;">
<em>Kowal </em>Leopold Staff</td>
<td style="width:444px;">Wiersz mówi o przezwyciężeniu słabości człowieka oraz poczucia bezsensu życia. Tytułowy kowal kultywuje moc oraz siły twórcze. Jest zwolennikiem idei czynu, aktywizmu oraz pracy nad sobą. Jedynie w ten sposób można stać się nadczłowiekiem. </td>
</tr>
<tr>
<td style="width:305px;">Nietzscheańska synteza dionizyjskiego pragnienia i apolińskiej mądrości</td>
<td style="width:259px;">
<em>Dies irae </em>Jan Kasprowicz</td>
<td style="width:444px;">Postawę dionizyjską w wierszu odzwierciedla ekstatyczne uniesienie podmiotu mówiącego, który ma odwagę stawić czoła samemu Bogu, formułując wobec niego poważne zarzuty. W jego wypowiedzi widać jednak apolińską mądrość, gdyż przedstawia on problemy uniwersalne, typowe dla zbiorowości, nie zaś jednostki. </td>
</tr>
<tr>
<td style="width:305px;">Bergsonowska koncepcja wyższości poznania intuicyjnego nad rozumowym </td>
<td style="width:259px;">
<em>Ogród przedziwny </em>Leopold Staff</td>
<td style="width:444px;">Zwolennikami poznania intuicyjnego byli zwłaszcza symboliści, którzy wykorzystywali w swojej twórczości symbole odsyłające odbiorcę do wielu znaczeń. Podobne elementy zawiera utwór Staffa, który dodatkowo korzysta z obrazowania onirycznego. Nauczycielką życia jest tutaj przyroda, która została poddana zabiegowi personifikacji. </td>
</tr>
</tbody>
</table>
<p> </p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Słowa autorki tekstu mogą stanowić komentarz do obrazów poetyckich w wierszu Baudelaire'a. Mówi ona bowiem o kryzysie wszelkich wartości i poczuciu braku istnienia obiektywnej rzeczywistości, co zdają się potwierdzać słowa podmiotu lirycznego, który zdradza swoją fascynację znalezioną padliną. Zdaje się on podważać wszelkie obowiązujące dotąd zasady i wartości, ponieważ ma odwagę porównać swoją ukochaną do rozkładającego się ciała. Wiersz pokazuje, że nie istnieje już żadne tabu, nie trzeba liczyć się z konwenansami społecznymi - można odtąd szokować, epatować brzydotą i rozkładem.</p><br>