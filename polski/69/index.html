<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Utwór ma budowę klasycznego sonetu. Składa się z dwóch części. Pierwszą część tworzą dwie czterowersowe strofy. Stanowią one realistyczny opis chłopskiej rzeczywistości, skupiający się zarówno na elementach brzydkich (walące się płoty, chwasty), jak i pięknych (młode dziewczyny w czerwonych chustkach). Dwie kolejne strofy są trzywersowe i zawierają refleksje podmiotu mówiącego. </p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Realizm w opisie kujawskiej wsi przejawia się w przedstawianiu rzeczywistości taką, jaką jest, bez sztucznego upiększania. Dlatego pojawiają się tutaj elementy turpistyczne. Wiersz epatuje brzydotą, lecz nie robi tego w sposób przesadny. Podmiot mówiący opisuje to, co zapamiętał z młodości: "Płot się wali; piołun na podwórkach; / Tu rżą konie, ryczą chude krowy". Naturalistyczne cechy przejawiają się w podejmowaniu trudnych tematów (wspomnienia wsi wywołują w podmiocie mówiącym smutek, ból i żal: "Dziś wy dla mnie wspomnień skarb bogaty, / Ale wspomnień, co łzawią obficie - / Hej! czy przyjdzie czas, co łzy te spłoszy?!..."), pokazywaniu ciemnych stron świata, w tym walki o przetrwanie na wsi. </p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Podmiot liryczny wyraża swoje własne myśli i odczucia. Opisywana wieś jest bowiem "krajem lat dziecinnych" osoby wypowiadającej się w wierszu. Łączy się z nią duża liczba wspomnień, które w przeważającej części wywołują łzy. Nie są to bowiem dobre wspomnienia: "Dziś wy dla mnie wspomnień skarb bogaty, / Ale wspomnień, co łzawią obficie - / Hej! czy przyjdzie czas, co łzy te spłoszy?!...". Można powiedzieć, że stosunek podmiotu lirycznego do opisywanego świata jest pełen nostalgii, ale również smutku oraz żalu.  </p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Budując wiersz, autor zastosował szereg kontrastów, które przejawiają się głównie w sposobie obrazowania. Zestawił ze sobą elementy wsi charakteryzujące się brzydotą z tymi, które można uznać za estetyczne. Wierzby są siwe, obory niskie, płoty się walą, rżą konie i ryczą chude krowy. Na tym tle wyróżniają się młode dziewczyny w czerwonych chustkach i koralowych sznurkach, które są tutaj symbolem młodości, zdrowia oraz witalności. Wyraźnie kontrastują z krajobrazem wiejskim. Taki sposób obrazowania służy nie tylko obiektywizmowi, ale również podkreśla trudną sytuację chłopów. Oni, podobnie jak wszyscy ludzie, chcą żyć godnie. </p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Osobie mówiącej w wierszu towarzyszą bardzo silne emocje. Jego wypowiedź jest nostalgiczna, ale również pełna żalu i boleści. Wspomnienia, które opisuje nie są bowiem powodem do uśmiechu, lecz płaczu: </p>
<p><em>Szare chaty! nędzne chłopskie chaty!<br/>Jak się z wami zrosło moje życie,</em><br/><em>Jak wy, proste, jak wy, bez rozkoszy...</em></p>
<p><em>Dziś wy dla mnie wspomnień skarb bogaty,</em><br/><em>Ale wspomnień, co łzawią obficie - </em><br/><em>Hej! czy przyjdzie czas, co łzy te spłoszy?!...</em></p>
<p>Jeśli utożsamimy podmiot mówiący z autorem wiersza, Janem Kasprowiczem, to przyczyn tych emocji możemy upatrywać w jego biografii. Poeta pochodził z biednej, chłopskiej rodziny, a możliwość edukacji zyskał dzięki ogromnemu wysiłkowi. Stąd wspomnienia z dzieciństwa są dla niego tak przykre i bolesne. Emocje zostały tutaj wyrażone za sprawą wielu środków artystycznego przekazu. Mamy tutaj patetyczne apostrofy w formie wykrzyknień, anafory, powtórzenia, paralelizmy składniowe, wartościujące epitety, metafory, pytanie retoryczne, a także urwane wielokropkiem zdania. </p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Ostatnia strofa sonetu ma niezwykle smutną i przygnębiającą wymowę. Mówi ona bowiem nie tylko o roli pamięci oraz dzieciństwa w życiu człowieka, ale także pokazuje, że chłopi, pomimo upływu czasu, nadal walczą z trudnymi warunkami bytowi. Sugeruje to potrzebę wprowadzenia głębokich zmian, by opisywana sytuacja uległa poprawie. Taka interpretacja łączy się z kształtem wiersza, ale również jego społeczną, pozytywistyczną wymową. </p><br><head><meta charset="UTF-8"></head>
<a style="color:red; font-size:25px;">Zadanie 7</a><br>
Indywidualne<br><head><meta charset="UTF-8"></head>
<a style="color:red; font-size:25px;">Zadanie 8</a><br>
Indywidualne<br>