<head><meta charset="UTF-8"></head>
<a style="color:red; font-size:25px;">Zadanie 5</a><br>
<p><strong>Wyrazy i sfomułowania, które wiążą się z negatywnymi zjawiskami zachodzącymi w świecie:</strong></p>
<ul>
<li><em>wyniszczony narkotykami; </em></li>
<li><em>szalem spalin uduszony;</em></li>
<li><em>spalony;</em></li>
<li><em>chaosu pożądania udręki;</em></li>
<li><em>karzełku naszych czasów;</em></li>
<li><em>gwiazdko zetlałych wieczorów;</em></li>
<li><em>artysto z kozią stopą;</em></li>
<li><em>przedrzeźniasz demiurga;</em></li>
<li><em>jarmarczna apokalipsa;</em></li>
<li><em>skryj twarz nienawistną.</em></li>
</ul>
<p> </p>
<p>Ze zgromadzonego słownictwa wyłania się bardzo przykry obraz świata, którym rządzi zło i panuje nienawiść. Narkotyki są wszechobecne, wyniszczają miliony ludzi. Galopujący postęp techniczny prowadzi do zanieczyszczenia środowiska naturalnego, a zwłaszcza powietrza, które jest przesiąknięte spalinami. Ze względu na toczące się wojny, panuje w nim chaos, ból i cierpienie. Sytuacja w wielu miejscach na świecie przypomina apokalipsę. Jako że nie jest to zagłada ostateczna, podmiot liryczny określa ją jako "jarmarczną". Wspomniane "przedrzeźnianie demiurga" jest mało udaną zabawą w Boga -  to człowiek zaczyna decydować o czyimś życiu lub śmierci, a także o kształcie rzeczywistości. </p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Głównym bohaterem wiersza jest tytułowy koniec wieku, który został poddany zabiegowi personifikacji. Jako że podmiot liryczny skupia się przede wszystkim na charakterystyce cech powoli ustępującego okresu, stąd pojawia się określenie "portret". Odnosi się ono w tym kontekście nie tyle do fizycznego przedstawienia, lecz do abstrakcyjnych właściwości. Malarskość została tutaj wyparta przez literacką charakterystykę. Wspomniany portret przypomina jednak karykaturę, która wyolbrzymia przede wszystkim negatywne cechy końca wieku. </p><br><head><meta charset="UTF-8"></head>
<a style="color:red; font-size:25px;">Zadanie 7</a><br>
<p>Odwołanie do partii wokalno-instrumentalnej Wolfganga Amadeusza Mozarta pt. <em>Lacrimosa  </em>poszerza kontekst interpretacyjny dzieła. Stanowi ukłon w stronę czytelników elokwentnych, o szerokich horyzontach kulturalnych. Aluzja ta jest znamienna dla treści utworu. Wspomniana <em>Lacrimosa </em>jest częścią mszy żałobnej, która wyraża ogromny smutek i żal po śmierci zmarłego, a sama nazwa odnosi się do włoskiego słowa <em>lacrimoso</em>, czyli 'łzawo, boleściwie'.  Stąd umieszczenie odwołania właśnie w trzeciej części wiersza, gdzie pojawia się tematyka sakralna. Co ciekawe, to właśnie tytułowy koniec wieku został określony mianem <em>Lacrimoso</em>, co sugeruje, że okres trwania ustępującego wieku był czasem rozpaczy i cierpienia. <em>Gwiazda prawdziwa, </em>czyli prawdziwe cierpienie, ma jednak dopiero nadejść, co zostało przewidziane w biblijnej apokalipsie. </p><br><head><meta charset="UTF-8"></head>
<a style="color:red; font-size:25px;">Zadanie 8</a><br>
<p><strong>a) </strong></p>
<p><strong>Symbole występujące w tekście:</strong></p>
<ul>
<li>
<em>Baranek</em> - Jezus, który przezwycięża zło;</li>
<li>
<em>Epifania</em> - objawienie się Boga człowiekowi;</li>
<li>
<em>woda oczyszczenia</em> - oczyszczenie, obmycie z grzechów;</li>
<li>
<em>Nowa Karta</em> - nowy etap, rozdział w życiu; życie wieczne po śmierci.</li>
</ul>
<p> </p>
<p><strong>b)</strong></p>
<p><strong>Przykładowe rozwiązanie:</strong></p>
<p>W ostatniej strofie utworu pojawiają się odniesienia do Biblii, które można interpretować jako elementy pochodzące z Apokalipsy św. Jana. Księga ta zapowiada powtórne przyjście Jezusa (<em>Baranka</em>) na Ziemię (<em>Epifanię</em>), czemu będą towarzyszyły kataklizmy przyrodnicze i powszechne cierpienia ludzkości. Ten akt miał pozwolić oczyścić <em>(woda oczyszczenia) z</em> wszelkiego grzechu dusze, które zasługują na zbawienie, a więc nowe życie u boku Chrystusa (<em>Nowa Karta)</em>. Podmiot liryczny przywołuje tę symbolikę, ponieważ odchodzący wiek XX przypomina właśnie czas zapowiadanej apokalipsy. Jest to jednak twór sztuczny, gdyż stworzony przez człowieka, nie zaś Boga. Stąd deprecjonujące i pogardliwe określenia: <em>karzełku naszych czasów gwiazdko zetlałych wieczorów. </em>Osoba mówiąca w wierszu zaznacza, że personifikowany wiek ma jeszcze szansę na rehabilitację - musi jedynie przywołać Baranka i doprowadzić do Epifanii. Wtedy całe zło, jakie zafundował ludzkości, zyska sens. </p><br><head><meta charset="UTF-8"></head>
<a style="color:red; font-size:25px;">Zadanie 9</a><br>
<p><strong>Przykładowe rozwiązanie</strong></p>
<p><strong>Podobieństwa:</strong></p>
<ul>
<li>Tematyka utworu, którą są rozważania na temat ustępującego wieku. </li>
<li>Negatywna charakterystyka końca wieku.</li>
<li>Czas powstania - na przełomie wieków.</li>
</ul>
<p> </p>
<p><strong>Różnice:</strong></p>
<ul>
<li>Tetmajer skupia się na postawach człowieka żyjącego w wieku XIX, Herbert zaś portretuje wiek XX. </li>
<li>Utwór Tetmajera jest na wskroś pesymistyczny, natomiast Herbert pozostawia nadzieję, której wyrazem jest ostatnia zwrotka utworu.</li>
</ul><br>