<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Skomplikowana konstrukcja podmiotu polega na zmianie liczby wypowiadającej się osoby z pierwszej osoby liczby mnogiej na pierwszą osobę liczby pojedynczej. Dodatkowo podkreśla ją fakt, że Adam w niektórych fragmentach jest adresatem wypowiedzi, w innych zaś jej nadawcą. Adam nie jest bowiem jednostką, lecz uniwersalnym symbolem zbiorowości. Stąd możemy mówić o podmiocie kolektywnym czy kolektywnej świadomości. Podmiot wypowiada się tutaj nie w swoim imieniu, lecz w imieniu rzeszy ludzi. </p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Wyrażenie "idealizm intersubiektywny ekspresjonizmu" można rozumieć jako zbiorową wiarę w istnienie świata pozaziemskiego, wiecznego i niezmiennego, którego człowiek nie jest w stanie poznać całkowicie. Określenia te zostały przypisane ekspresjonizmowi, a więc kierunkowi w sztuce, który skupia się przede wszystkim na prezentacji problemów społecznych. Nie jest to zatem głos jednostki, lecz świadomej zbiorowości ludzi. </p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Forma sonatowa jest jedną z form muzycznych, które zostały ukształtowane w klasycyzmie. Jej cechą charakterystyczną jest dualizm tematyczny (występowanie tematu głównego i pobocznego) i towarzysząca mu zmienność tonacji. Stąd mówi się o polifoniczności formy sonatowej. Z takim wielogłosem mamy również do czynienia w <em>Dies irae </em>Jana Kasprowicza. W wierszu tym pojawia się wiele różnych podmiotów lirycznych: niektóre wypowiedzi są kierowane m.in. do Adama, w innym zaś fragmencie to Adam jest podmiotem mówiącym. Podmiot zmienia się z pierwszej osoby liczby mnogiej na pierwszą osobę liczby pojedynczej, co zbliża ten utwór właśnie do formy sonatowej. </p><br>