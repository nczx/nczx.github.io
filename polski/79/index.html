<head><meta charset="UTF-8"></head>
<a style="color:red; font-size:25px;">Zadanie 1</a><br>
Indywidualne<br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p><strong>Środki językowe zastosowane do przedstawienia wizji końca świata:</strong></p>
<ul>
<li>
<strong>hiperbola:</strong>  "I oto głowy swoje, dziwne, ludzkie głowy, / świecące trupim tłuszczem zżółkłych, łysych czół, / o szczękach, otulonych kłębem czarnych bród, / kładą na łonach tych pomarłych ciał…" - wskazuje na silne emocje podmiotu mówiącego, wzmacnia przekaz, nadaje utworowi funkcję ekspresywną;</li>
<li>
<strong>oksymoron:</strong> "ogień skrzepnie, blask ściemnieje" - uniezwykla wypowiedź, odrealnia, nadaje jej paradoksalnego charakteru; ten przykład oksymoronu jest dodatkowo cytatem pochodzącym z polskiej kolędy;</li>
<li>
<strong>metafora:</strong> "Pańskiego gniewu dzień, / w którym w pożarach spokojnego słońca / Kobieta, Kobieta "upadła", Kwiaty szatańskim chichotem płoną / świeże, niezwiędłe róże / grzechu i winy!" - uplastycznia obraz, odwołuje się do wyobraźni, pozwala na wyrażenie treści, których nie da się oddać przy pomocy tradycyjnego zestawienia słów;</li>
<li>
<strong>pytania retoryczne:</strong> "któż zlituje się nad nami?" "Bo cóż być może, jeślim ja zginął?" - potęgują dramatyzm opisywanej sytuacji, zmuszają do refleksji;</li>
<li>
<strong>wykrzyknienia:</strong> "O Boże!", "Biada!", "Kyrie elejson!" - realizują poetykę krzyku, wyrażają silne emocje podmiotu mówiącego;</li>
<li>wyszukane, barwne, oddziałujące na wyobraźnię <strong>epitety:</strong> "nadludzkie brzemię", "rozchylone wargi", "nie widzące oko", "rozlubieżniona Boleść";</li>
<li>
<strong>czasowniki</strong> o nacechowaniu emocjonalnym: :"i klną, i bluźnią, i płaczą,/jęczą, i syczą, i dyszą"; "i pieści, i pieści", "Ginę! ginę! ginę!";</li>
<li>podkreślanie ważności niektórych pojęć poprzez stosowanie <strong>dużej litery:</strong> "Łono", "Sądy", "Boleści";</li>
<li>
<strong>apostrofy:</strong> "A ty, psalmisto Pański", "O Boże!", które nadają utworowi uroczystego, hymnicznego charakteru;</li>
<li>
<strong>powtórzenia:</strong> "Biada!", "Kyrie elejson!", "Idą na się zmartwychwstali" "[...] i sądzisz", "i pieści, i pieści", "Ginę! ginę! ginę!" - nadają utworowi rytm, ale również wskazują na ciągłą, tragiczną powtarzalność pewnych procesów świata, na które człowiek nie ma wpływu.</li>
</ul><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>W utworze Jana Kasprowicza "Dies irae" Ewa została przedstawiona w sposób mizoginistyczny, jako ta, która stała się przyczyną zagłady ludzkości. Psalmista - jedna z osób mówiących w utworze - przytacza obraz kobiety "Z padalcem grzechu u swych białych stóp". Podmiot opisuje ją w sposób bardzo dosadny, przesycony erotyzmem: "Złocistowłosa Ewa, / Do piersi pierś padalca tuli obnażoną?… / Jej nagie uda drżą". Ewa jest zatem uosobieniem grzechu i rozpusty oraz źródłem klęsk i nieszczęść. Można ją porównać do <em>femme fatale,</em> która kusi mężczyzn, stając się przyczyną ich zguby.</p>
<p>Adam z kolei został ukazany jako tragiczna postać, która została obarczona ciężarem grzechu pierworodnego. Wygnano go z miejsca pierwotnej szczęśliwości, przez co w jego życiu stały się obecne ziemskie cierpienia oraz śmierć: "zesłany aby konać ma te ziemskie niwy". Jego egzystencja jest tułaczką, ponosi konsekwencje działań Ewy, ale jednocześnie pragnie bronić swe dzieci (ludzkość) przed okrutnym i bezlitosnym Bogiem. Odczuwa bunt, choć jednocześnie prosi Stwórcę o zmiłowanie, co podkreśla dramatyzm jego sytuacji. Zakończenie utworu słowem "Amen" wskazuje na bezradność wobec katastroficznej wizji, której nic nie może powstrzymać.  </p>
<p>Chociaż ludzie proszą o łaskę i litość, Chrystus jawi się jako gniewny oraz surowy Bóg. Apokaliptyczne wizje podkreślają zupełnie nowe oblicze Pana oraz bezradność, słabość śmiertelników. Jezus w tym utworze, podobnie jak Ewa, staje się źródłem zła, sądzi ludzi, ale jest obojętny względem ich rozpaczliwych próśb. Ponadto podmiot liryczny odczuwa potrzebę buntu przeciwko takiemu Bogu będącego wrogiem człowieka. Jest to więc postawa kontrastująca ze średniowiecznym oddaniem się Bogu oraz pokorą wobec Niego. </p>
<p>Jan Kasprowicz ukazuje Szatana jako odrażającego gada, który oddaje się rozpuście razem z Ewą. To on kusi ludzi tak, by popełniali jak najwięcej grzesznych czynów. Demoralizacja ma ścisły związek z aktem miłosnym pomiędzy nim a pierwszą kobietą, która doznaje rozkoszy, porzucając wszelkie wartości moralne. Szatan jest zatem uosobieniem czystego zła, które nosi w sobie zarówno cechy ludzkie, jak i zwierzęce (w utworze ukazuje się bowiem pod postacią węża). </p>
<p>Adam i Ewa są więc osobami, które przyczyniły się do upadku człowieka, jego trudnej doli i naznaczenia grzechem. Ukazana wizja zasadniczo jest zgodna z biblijnym przekazem, ponieważ to kobieta jawi się jako przyczyna nieszczęścia, gdyż ulega złemu, a następnie zachęca do tego mężczyznę. Jednocześnie utwór zostaje wzbogacony o pierwiastek erotyczny oraz przedstawia Adama jako osobę zatroskaną o ludzkość: odczuwa bunt, chociaż apeluje też o zmiłowanie. </p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p><strong>Adam wypowiada pod adresem Boga następujące zarzuty: </strong></p>
<ul>
<li>
<em>Ojcze rozpusty! Kyrie elejson.</em><br/><em>Nic, co się stało pod sklepem niebiosów,</em><br/><em>bez Twej woli się nie stało!</em><br/><em>Kyrie elejson!</em><br/><em>O źródło zdrady! Kyrie elejson!</em><br/><em>Przyczyno grzechu</em><br/><em>i zemsty, i rozpaczy szaleńczego śmiechu!</em><br/><em>Kyrie elejson!</em><br/><em>Sądź, Sprawiedliwy!</em><br/><em>Krusz światów posady,</em><br/><em>rozżegnij wielki pożar w tlejącej iskierce,</em><br/><em>na popiół spal Adama oszukane serce</em><br/><em>i płacz!</em><br/><em>Z nim razem płacz, kamienny, lodowaty Boże!</em>
</li>
<li>
<em>Na męką wieków patrzysz nie widzącym okiem</em><br/><em>i sądzisz! Kyrie elejson!</em>
</li>
<li>
<em>A kto mnie stworzył na to, ażebym w tej chwili,</em><br/><em>odziany potępienia podartą żałobą,</em><br/><em>kawałem kiru, zdjętym z mar Twojego świata,</em><br/><em>wił się i czołgał pred Tobą,</em><br/><em>i martwym, osłupiałym z przerażenia okiem</em><br/><em>strasznego Sądu wyławiał płomienne,</em><br/><em>świat druzgocące rozkazy?</em>
</li>
</ul>
<p> </p>
<p>Z analizy zarzutów, jakie Adam wypowiada pod adresem Boga, można wysnuć wniosek, że jego relacje ze Stwórcą są bardzo trudne. Mężczyzna nie kwestionuje Jego istnienia, lecz idee dobra i opiekuńczości, jakie są od początku istnienia religii chrześcijańskiej przypisywane Bogu. Według niego Stwórca jest bowiem bytem całkowicie nieczułym na ludzkie cierpienia, a nawet to cierpienie świadomie powodującym. Jego słowa są kontrowersyjne, obrazoburcze i bluźniercze. Nazywa Boga "przyczyną grzechu" i "ojcem rozpusty". To On bowiem pozwolił na panoszenie się zła we Wszechświecie. </p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Nawiązanie Kasprowicza do Księgi Rodzaju, Apokalipsy św. Jana, Księgi Hioba oraz innych fragmentów z Biblii służy umieszczeniu rozważań na temat zła na płaszczyźnie metafizycznej. Autor nie opisuje bowiem człowieka jednostkowego, lecz uniwersalnego, który znalazł się w trudnej sytuacji życiowej. Toczy on polemikę z tradycją, wykorzystując do tego celu teksty głęboko zakorzenione w kulturze europejskiej. Dzięki temu zwraca uwagę na problem, a jego wiersz zyskuje szeroki wydźwięk. </p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Bóg nie zostaje przedstawiony jako łaskawy i miłosierny opiekun istoty ludzkiej, który zapewnia jej zbawienie . Chociaż ludzie proszą o łaskę i litość, Pan jawi się jako gniewny oraz surowy. Apokaliptyczne wizje podkreślają zupełnie nowe oblicze Boga oraz bezradność, słabość śmiertelników, co współgra z prezentowanymi w epoce <em>fin de siècle </em>odczuciami schyłkowości oraz braku nadziei na poprawę sytuacji. Stworzyciel w tym utworze, podobnie jak Ewa, staje się źródłem zła, sądzi ludzi, ale jest obojętny względem ich rozpaczliwych próśb. Ponadto podmiot liryczny odczuwa potrzebę buntu przeciwko takiemu Bogu będącego wrogiem człowieka. Bóg jest dla podmiotu lirycznego "jednym z umarłych bytów", który milcząco przygląda się człowiekowi, dla którego nie istnieje ratunek. Obojętność Boga prowadzi człowieka do ostatecznej porażki. Osoba mówiąca w wierszu żąda, by Stwórca zrzucił "nietykalne blaski" i stał się tak samo lichy jak człowiek, "skulony i doczesności okryty łachmanem". Podmiot liryczny jest przekonany, że tylko dzięki zrównaniu się Boga z człowiekiem, może On poznać jego problemy, samotność, opuszczenie i ostatecznie zrozumieć go. Bóg jednak milczy, nie odpowiada na apele swojego wyznawcy. Przedstawiona w wierszu postawa podmiotu lirycznego jest więc kontrastująca ze średniowiecznym oddaniem się Bogu oraz pokorą wobec Niego. Świat z kolei został pokazany jako arena zmagań człowieka z okrutnym losem, jaki zesłał na niego Bóg. Nie zapewnia on wytchnienia w cierpieniu, a raj zdaje się być w tym kontekście przestrzenią odległą i abstrakcyjną, bezpowrotnie zamkniętą dla człowieka. On też był źródłem grzechu, więc dążenie do niego wydaje się być pozbawione sensu, podobnie jak wszelkie inne działania człowieka. </p><br><head><meta charset="UTF-8"></head>
<a style="color:red; font-size:25px;">Zadanie 7</a><br>
<p>Rytm nadają utworowi przede wszystkim powtarzające się wielokrotnie obrazy, np. Ewy, która pieści Szatana, a także powtórzenia, np. "O, głowo, owinięta cierniową koroną", "Kyrie elejson!", "Amen!", "O Boże, miłosierny, zmiłuj się nad nami!". Pojawiają się też od czasu do czasu rymy dokładne, zwłaszcza na początku utworu, np. "rozsieje-ściemnieje", "plami-sami-nami". Układy rymów są jednak nieregularne - raz układają się w pary, innym razem w trójki, jeszcze innym są rozbite za sprawą wyrazów nietworzących rymów. Poza tymi nielicznymi przypadkami, kiedy możemy mówić o rytmie, melodia wiersza jest świadomie zakłócana i łamana, wprowadzając zamierzony dysonans. </p><br><head><meta charset="UTF-8"></head>
<a style="color:red; font-size:25px;">Zadanie 8</a><br>
<p>Ekspresjonizm w hymnie Kasprowicza objawia się na wielu polach. Buduje go między innymi silnie emocjonalnie nacechowane słownictwo oraz patos wypowiedzi, które są wzmacniane poprzez nieregularność w budowie, np.:</p>
<p>"A On, potężne Łono, przepotężnych łon,<br/>Jasność jasności,<br/>Zmrok zmroków Gniew,<br/>stanął nad skonem Żywota<br/>i rękę położywszy na głowie Boleści,<br/>na niezmierzonej, cierniem opasanej Głowie,<br/>wypełniającej wszechświatów przestwory,<br/>rozpoczął Sąd."</p>
<p>Ponadto pojawiają się liczne wykrzyknienia, pytania retoryczne oraz emocjonalne apostrofy, które również wpływają na ekspresję wypowiedzi, np.:</p>
<p>"Grzech krwią czarną dusze plami...<br/>Bez obrońcy staniem sami -<br/>któż zlituje się nad nami?"</p>
<p>"Kyrie elejson!...<br/>O Boże! Ty bądź naszą łaską i obroną!<br/>Kyrie elejson!"</p>
<p>"O duszo, pełna miłości,<br/>a którą nieustannie szarpią niepokoje!"</p>
<p>Wszystko to składa się na obraz bezwzględnego, karzącego Boga oraz katastroficzną wizję świata chylącego się ku zagładzie. Ekspresjonizm potęguje dramatyzm roztaczanej przed odbiorcą wizji upadku wszechświata.</p><br><head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Hymniczna i modlitewna forma utworu <em>Dies irae </em>nadaje mu powagę i patos, które korespondują z podejmowaną tematyką. Z kolei nawiązanie do kościelnych form wypowiedzi sugeruje uniwersalizm i ponadczasowość poruszanych w nim kwestii. Natomiast odwołanie do średniowiecznej pieśni żałobnej pomaga budować pesymistyczny, pełen smutku wydźwięk. Sposób postrzegania relacji człowiek-Bóg-świat różni się jednak od tego prezentowanego w wiekach średnich. Bóg nie jest już istotą, której nie można dosięgnąć, której człowiek winny jest oddawać cześć i odnosić się z należnym szacunkiem i godnością. U Kasprowicza pojawia się nawiązanie do tradycji romantycznej i bluźnierstw Kordiana czy Konrada. Podmiot mówiący zwraca się do Jezusa, oskarżając o zezwolenie na panowanie zła i cierpienie człowieka. Jego oskarżenia są śmiałe, wypowiadane tak, jakby rozmawiał, jak równy z równym. Świat natomiast nie jest pięknym i harmonijnym dziełem Stwórcy, z którego może korzystać człowiek, zaspokajając swoje potrzeby. Jego obraz przypomina wręcz apokaliptyczne wizje. Nieprzyjazny do życia, staje się areną zmagań człowieka z grzechem i złem. </p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
Indywidualne<br><head><meta charset="UTF-8"></head>
<a style="color:red; font-size:25px;">Zadanie 3</a><br>
Indywidualne<br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Kasprowicz prowadzi dialog z tradycją literacką przede wszystkim za sprawą nawiązań do biblijnej Księgi Rodzaju, Księgi Hioba czy Apokalipsy św. Jana. Jego reinterpretacja prawd zawartych w jednych z najpopularniejszych pism chrześcijańskich ma charakter obrazoburczy i prowokujący. Tekst, który zostaje określony jako hymn, nie spełnia warunków gatunkowych. Zamiast utworu pochwalnego, patetycznego, rytmicznego, mamy tekst pełen ekspresji i nieregularności. Na płaszczyźnie tematycznej głównym bohaterem czyni on człowieka, nie zaś Boga, a słowa podmiotu mówiącego nie chwalą Stwórcy, lecz wystawiają Mu zarzuty. </p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
Indywidualne<br><head><meta charset="UTF-8"></head>
<a style="color:red; font-size:25px;">Zadanie 6</a><br>
Indywidualne<br>