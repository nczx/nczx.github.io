<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Stańczyk był błaznem trzech ostatnich Jagiellonów, który słynął ze swojej mądrości. W epoce Młodej Polski zyskał popularność m.in. za sprawą obrazów Jana Matejki. Pierwowzorem postaci Dziennikarza był natomiast Rudolf Starzewski - redaktor naczelny konserwatywnego dziennika "Czas" wydawanego w Krakowie. Wieść głosi, że nad jego biurkiem widniała reprodukcja obrazu "Stańczyk" autorstwa Matejki. Redaktor należał do Koła Polskiego (klubu poselskiego w parlamencie austriackim) i szczególnie bliskie były mu sprawy polskie oraz kwestie związane z zaborcą. Czytana ówcześnie rzekomo autentyczna "Teka Stańczyka" mówiła dużo na temat konieczności podporządkowania się zaborcy i zaniechania oddolnych ruchów narodowowyzwoleńczych. Stąd wątpliwości Dziennikarza co do słuszności podejmowanych działań. Jego brak wiary w odzyskanie niepodległości zostaje skonfrontowany z mądrością i doświadczeniem Stańczyka, który ofiarowuje Dziennikarzowi kaduceusz, szyderczo wyrażając tym sposobem swój stosunek do ludzi pokroju Dziennikarza.   </p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Dziennikarz ocenia bieżącą sytuację polityczną i społeczną bardzo negatywnie. Czuje, że Polacy jako naród stoją nad przepaścią - widzi upadek polskiego społeczeństwa. Wciąż żywe są w ich relacjach wzajemne pretensje i oskarżenia co do winy za sytuację, w jakiej znalazł się kraj. Polacy pamiętają, że zdrady dopuścili się swoi: </p>
<p><em>Wina ojca idzie w syna;<br/>niegodnych synowie niegodni;</em><br/><em>ten przeklina, ów przeklina - </em><br/><em>ród pamięta, brat pamięta,</em><br/><em>kto te pozakładał pęta</em><br/><em>i że ręka, co przeklęta,</em><br/><em>była swoja.</em></p>
<p>Zapomnieli jednak o chwalebnej przeszłości. Dzwon Zygmunta i Konstytucja 3 maja to aktualnie tylko mrzonki i niewyraźne wspomnienia. Polacy zatracili się jako naród, zagubili i są bliscy katastrofy, niczym mewy, które oddaliły się za bardzo od brzegu: </p>
<p><em>okrzyk mew osmętniały,<br/>żałośliwy, straszny,<br/>gdy od brzegu odbiegły daleko.</em></p>
<p>Społeczeństwo podobne jest do błaznów. Jako wspólnota praktycznie nie istnieje z powodu podziałów klasowych na panów i chłopów. Nie można go określić jako wspólnotę zjednoczoną wspólnym celem: </p>
<p><em>Społeczeństwo!<br/>Oto tortury najsroższe,</em><br/><em>śmiech, błazeństwo - </em><br/><em>to my duchy najuboższe. -</em><br/><em>"Społem" to jest malowanka,</em><br/><em>"społem" to duma panka,</em><br/><em>"społem" to jest chłopskie "w pysk",</em><br/><em>"społem" to papuzia kochanka (...).</em></p>
<p>Każdy dba jedynie o własny interes, podsycając jedynie swoją próżność, a zapominając o sercu:</p>
<p><em>próżność, nadczłowieczeństwo - </em><br/><em>i przy tym to maleństwo:</em><br/><em>serce pęknione, co krwawi.</em></p>
<p>Można powiedzieć, że Polacy nie dorównują wielkością swoim przodkom. </p>
<p> </p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>W swojej wypowiedzi Dziennikarz rozprawia się z narodową przeszłością. W jego słowach:</p>
<p><em>wszystko, co było, przepadło,<br/>bezpowrotnie w mroku zbladło:</em><br/><em>to bajki o Trzecim Maju! </em></p>
<p>można dostrzec zatarcie się narodowych ideałów. Wspomnienia o wielkiej przeszłości przepadły, zamazały się w mroku dziejów. Naród już nie pamięta o polskich triumfach, mając w pamięci jedynie ostatnią, dotkliwą porażkę, jaką ponieśli wszyscy członkowie społeczeństwa polskiego. Odtąd królują jedynie wzajemne pretensje i oskarżenia. Świadomość narodowej zdrady również nie pomaga. Mowa tutaj o konfederacji targowickiej, która nie chciała zgodzić się na reformy sejmowe oraz wprowadzenie Konstytucji 3 Maja. Popierali ją magnaci oraz konserwatywna szlachta, przykładając tym samym rękę do kolejnych rozbiorów Polski. O tym fakcie naród nie zapomniał. Mówi o tym fragment:</p>
<p><em>ród pamięta. brat pamięta,<br/>kto te pozakładał pęta</em><br/><em>i że ręka, co przeklęta,</em><br/><em>była swoja. </em></p>
<p>Dziennikarz rozprawia się również z polskim cierpiętnictwem, które jest podsycane przez wiarę katolicką. To m.in. religię chrześcijańską, która pozwoliła społeczeństwu na pogodzenie się z narodowymi porażkami, wini za stagnację i niepowodzenia w staraniach o odzyskanie niepodległości. Pragnie, by Polacy wyzbyli się tego schematu myślenia:</p>
<p><em>Niechby się raz wszystko spali,<br/>zetrze się, na proch się zsypie, [...]</em><br/><em>i te nasze polskie posty</em><br/><em>dusz do polskich świętych,</em><br/><em>i te nasze tęczowe mosty</em><br/><em>czułości nad pustką rozpiętych,</em><br/><em>malowanki Częstochowskie</em><br/><em>w koronach - i wszystkie Wiary!</em><br/><em>Nieszczęścia wołam!!</em></p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Stańczyk zarzuca Dziennikarzowi, że jego słowa i podejście do kwestii polskiej zapowiadają tylko i wyłącznie klęskę, nazywając go puszczykiem. Dziennikarz widzi w sobie aktora tragicznego. Natomiast Stańczyk jego egzaltację, poglądy i brak chęci do działania ocenia negatywnie, określając postawę Dziennikarza jako komediancką. Kontynuacją jego oceny, a także pełnym szyderstwa i chęci upokorzenia rozmówcy gestem, jest wręczenie Dziennikarzowi kaduceusza. W tym kontekście stanowi on ironiczny symbol przewodnictwa politycznego oraz ideowego, powierzonego osobie negatywnie nastawionej do sprawy, słabej i pozbawionej inicjatywy. </p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>W podanym fragmencie <strong>dzwon Zygmunta</strong> nie jest symbolem chwały, jak to bywało setki lat wcześniej, lecz bólu i cierpienia. Jego serce pękło, podobnie jak serca Polaków. Nie jest już oznaką triumfów, lecz żałoby.</p>
<p>Z kolei <strong>motyw skrzydeł i lotu</strong> w kontekście dramatu nieco zmienia swoje znaczenie. Polacy zostali porównani do mew, które, pragnąc wolności, lecą zaślepione jak najdalej od brzegu. Nie widzą, że taki szaleńczy lot może zakończyć się tragedią. Tutaj oznacza on nieprzemyślane, nieskoordynowane działania Polaków, które nie prowadzą do wolności, lecz do klęski. </p>
<p><strong>Głos puszczyk</strong>a jest symbolem złej wróżby, nieszczęścia. Słowa Dziennikarza przypominają Stańczykowi właśnie krzyk tego nocnego ptaka, ponieważ nie znajduje w nich nadziei dla Polski, a jedynie oskarżenia i negatywne nastawienie do idei narodowowyzwoleńczej, której nie wróży już sukcesu. </p>
<p><strong>Rozstajne drogi</strong> z kolei symbolizują tutaj brak porozumienia frakcji, które mają różne poglądy na funkcjonowanie państwa, ale także wewnętrzne rozdarcie jednostek, w tym Dziennikarza. Naród gubi przede wszystkim brak zjednoczenia wokół wspólnej sprawy.</p>
<p><strong>Wiosło-kaduceusz</strong> do mącenia wody, a więc wytworzenia ruchu, bodziec do działania, jest w tym kontekście symbolem ironicznym. Przewodniczą laskę jednoczącą zwaśnione strony ma dzierżyć osoba całkowicie bierna, pozbawiona nadziei i wiary w powodzenie jakichkolwiek działań narodowowyzwoleńczych. Z tego powodu można powiedzieć, że jest to symbol klęski, niepowodzenia. </p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Stańczyk wymaga od Dziennikarza jako przedstawiciela kulturotwórczej grupy społecznej przede wszystkim aktywności i działania. On bowiem ma wszelkie narzędzia do tego, aby pobudzić uśpiony naród, zmotywować go do walki narodowowyzwoleńczej. Dlatego daje mu kaduceusz i każe rządzić:</p>
<p><em>Naści; rządź!<br/>Masz tu kaduceusz polski,</em><br/><em>mąć nim wodę, mąć. </em></p><br><head><meta charset="UTF-8"></head>
<a style="color:red; font-size:25px;">Zadanie 7</a><br>
<p>Wręczenie Dziennikarzowi przez Stańczyka kaduceusza to gest perfidny i ironiczny. Dziennikarz reprezentuje postawę bierną, pozbawioną nadziei oraz motywacji do jakiegokolwiek działania, lecz mimo tego, właśnie on otrzymuje przewodnicką laskę. Dziennikarz nie wierzy również w ideę zjednoczenia we wspólnej sprawie inteligencji oraz chłopów. W rękach Dziennikarza kaduceusz staje się symbolem klęski inteligencji, która, zamiast porywać ludzi do działania, sama tkwi w marazmie. </p><br><button id="prevPage" style="background-color: #47e2b4; color: white; font-size: 16px; padding: 15px 32px; margin: 10px 2px; border: none; border-radius: 4px; cursor: pointer;">Poprzednia strona</button>
<button id="nextPage" style="background-color: #01d1e0; color: white; font-size: 16px; padding: 15px 32px; margin: 10px 2px; border: none; border-radius: 4px; cursor: pointer;">Nastepna strona</button>

<script>
    function PageUp(){
        let url = window.location;
        console.log(url.href);
        let urlObject = new URL(url);
        let path = urlObject.pathname;
        let segments = path.split('/');
        segments[segments.length - 2]++;
        let newPath = segments.join('/');
        urlObject.pathname = newPath;
        let newUrl = urlObject.toString();
        console.log(newUrl);
        window.location.href = newUrl;
    }
  
    function PageDown(){
        let url = window.location;
        console.log(url.href);
        let urlObject = new URL(url);
        let path = urlObject.pathname;
        let segments = path.split('/');
        segments[segments.length - 2]--;
        let newPath = segments.join('/');
        urlObject.pathname = newPath;
        let newUrl = urlObject.toString();
        console.log(newUrl);
        window.location.href = newUrl;
    }

    // Get buttons
    const prevButton = document.getElementById('prevPage');
    const nextButton = document.getElementById('nextPage');

    // Set event listeners
    prevButton.addEventListener('click', PageDown);
    nextButton.addEventListener('click', PageUp);
</script>
