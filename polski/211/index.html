<head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Ironia pojawia się już w początkowym fragmencie wiersza: "O, jakże są nieszczelne granice ludzkich państw!". Podmiot liryczny, pokazując brak respektowania granic w świecie przyrody, komentuje nadmierne przywiązanie ludzi do porządku, które wydaje się momentami absurdalne. </p>
<p>Zastosowane przez autorkę wiersza zabiegi stylistyczne wzmacniają ironiczną wypowiedź wiersza. W utworze pojawiają się elementy stylizacji biblijnej. Jak sam tytuł wskazuje, tekst nawiązuje do liryki psalmicznej. Psalmy ukazywały porządek i harmonię świata, który został stworzony przez Boga. Wyrażały zachwyt nad dziełem stworzenia oraz bezgraniczną wdzięczność (psalmy dziękczynne bądź pochwalne). Tutaj wdzięczność zamienia się w pozorne pretensje ze względu na brak idealnego porządku w świecie przyrody. Efekt ironii potęguje paralelizm składniowy, anafory oraz charakterystyczny dla Biblii sposób rozpoczynania zdań od spójników:</p>
<p>"Ile to chmur nad nimi bezkarnie przepływa,<br/>ile piasków pustynnych przesypuje się z kraju do kraju,<br/>ile górskich kamyków stacza się w cudze włości<br/>w wyzywających podskokach!".</p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p><strong>Ironię wprowadzają następujące środki artystyczne:</strong></p>
<ul>
<li>metafory, np. "Oliwne na nim firmamenty", "Brzuch ma w dwudziestu pięciu minach";</li>
<li>porównania, np. "Ten tylko może być wybrany, / Kto jest jak strucla zasupłany";</li>
<li>parenteza, np. "(chociaż go wcale nie ma)";</li>
<li>epitety, np. "napięty", "niewidzialne".</li>
</ul>
<p>Zastosowane środki artystyczne tak naprawdę ośmieszają bohatera wiersza i jego starania, aby wygrać konkurs piękności męskiej.</p>
<p> </p>
<p><strong>a)</strong></p>
<p>Z antyfraz zbudowana jest przede wszystkim ostatnia zwrotka wiersza. Podmiot liryczny tak naprawdę wyśmiewa starania mężczyzny, który napina swoje muskuły, staje w rozkroku i przykuca po to, by zdobyć brawa i uznanie jury. Cała ta sytuacja jest dokładnie wyreżyserowana i pozbawiona naturalności. Opisywany mężczyzna poświęcił bowiem dużo czasu i energii, aby znaleźć się w tym miejscu. Jego wygląd jest m.in. wynikiem odpowiednich diet i działania odżywek, które podmiot liryczny ironicznie określa jako "witaminy".</p>
<p> </p>
<p><strong>b)</strong></p>
<p>Wiersz Wisławy Szymborskiej pokazuje, jak wiele człowiek jest w stanie zrobić, by zyskać poklask i aprobatę innych ludzi. Często gotowy jest poświęcić swoją godność i stać się marionetką, która wykonuje ściśle określone gesty i przyjmuje wystudiowane pozy. Taki człowiek nie widzi jednak, jak bardzo sam się ośmiesza i odczłowiecza w pogoni za sukcesem. </p>
<p> </p>
<p><strong>c)</strong></p>
<p>Poetka posługuje się ironią, aby podjąć dyskusję na temat tego, w którą stronę zmierza świat, a wraz z nim człowiek. Ośmiesza pozbawione naturalności konkursy urody, w których jakąkolwiek szansę na wygraną mają jedynie ci ludzie, którzy wpiszą się w obowiązujące w trakcie ich trwania niepisane zasady. Często tak naprawdę przeczą one męskości oraz ośmieszają ją, czego osoby zaangażowane w ten proceder zdają się nie dostrzegać. </p><br><head><meta charset="UTF-8"></head>
<a style="color:red; font-size:25px;">Zadanie 7</a><br>
<p><strong>a)</strong></p>
<p>Autorka osiągnęła efekt ironiczny oraz autoironiczny przede wszystkim dzięki zabawie językiem oraz nawiązaniom literackich do innych znanych tekstów kultury, np. epigramatu autorstwa Symonidesa ("Przechodniu, powiedz Sparcie, że leżymy tu posłuszni jej prawom") czy modlitwy chrześcijańskiej w intencji zmarłych ("Wieczny odpoczynek, racz im dać, Panie..."). </p>
<p> </p>
<p><strong>b)</strong></p>
<p>Zastosowane przerzutnie zwiększają dynamikę odczytywania wiersza, ale również i zwracają uwagę odbiorcy na pewne jego fragmenty. Zabieg ten wzmacnia efekt ironii. </p>
<p> </p>
<p><strong>c)</strong></p>
<p>Wiersz nawiązuje do poezji funeralnej, tworzonej ku czci zmarłej osoby. </p>
<p> </p>
<p><strong>d)</strong></p>
<p>Antyczny motyw pomaga budować efekt autoironii. Szymborska bowiem napisała sobie samej wiersz nagrobny jeszcze za życia. Wykorzystanie odwołania do starożytności wprowadza patos, który autorka łamie, wywołując efekt komiczny. Świadczy to o jej ogromnym dystansie do siebie samej oraz własnej twórczości. </p><br>