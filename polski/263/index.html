<head><meta charset="UTF-8"></head>
<a style="color:red; font-size:25px;">Zadanie 4</a><br>
<p><strong>Przykładowe rozwiązanie:</strong></p>
<p>Wiersz Staffa może stanowić ilustrację założeń programowych przełomu modernistycznego ze względu na nastrojowość utworu, wyszukane słownictwo oraz próbę objawienia tajemnic rządzących światem. Główną bohaterką jest tytułowa <em>Regina autumni, </em>czyli królowa jesieni, która wędruje przez świat, roztaczając atmosferę pełną melancholii, smutku. Zwiastuje nadejście zimowego snu oraz śmierci. Ten szczególny, typowy dla dekadentyzmu nastrój wiersza tworzony jest za sprawą niosącego negatywne konotacje słownictwa, np. <em>posępnej, szarej; tęsknot beznadziejnych; ze smutku wód zmąconych; żałobnie pleść. </em>Ważną rolę pełni tutaj również dobór wyszukanych wyrazów, np.: <em>bezmowne, bezpromienne, nieboskłonu,</em> które uwznioślają treść wiersza.</p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p><strong>Przykładowe rozwiązanie:</strong></p>
<p><strong>a)</strong></p>
<p><em>Ciemny nurt modernizmu, </em>o którym pisze Paweł Próchniak, jest jednym z wykorzystywanych w poezji symbolicznej sposobów zbliżenia się do absolutu. Badacz literatury twierdzi, że odsłania on mroczne sensy, ale również uzewnętrznia tematy trudne, które określa jako <em>niegojące się rany</em>. Albérès z kolei zwraca uwagę na takie cechy poezji symbolistycznej, jak dbałość o walory dźwiękowe, stosowanie kunsztownego, wyszukanego słownictwa, budowanie odpowiedniego nastroju, a przede wszystkim dążenie do zyskania objawienia, odkrycia tajemnic. Wspomniane elementy można dostrzec w wierszu jednego z ojców symbolizmu - Charles'a Baudelaire'a pt. <em>Padlina</em>. Poeta porusza jeden z tematów kulturowego tabu, a mianowicie problem śmierci oraz rozkładu. Ponadto szokuje on odbiorców bezpośredniością przekazu, estetyzowaniem brzydoty, którą włącza do refleksji na temat piękna. Turpistyczny motyw  przedstawia w sposób nastrojowy, kojarzący się z erotykiem, co wprowadza poznawczy dysonans. Zachwyt nad procesem rozkładu staje się pretekstem do rozważań nad jedną z prawd absolutnych, którą jest przemijanie. Wykorzystując symbol, Baudelaire poddaje dyskusji lęk przed śmiercią, który łączy się tutaj z pragnieniem śmierci i podziwem dla niej. Ważną rolę w wierszu odgrywa również słownictwo, które w dużej mierze nacechowane jest negatywnie, np. <em>gnić, ochłap, zewłok, zgniłym brzuchu, smród zgnilizny. </em>Przynależy ono przede wszystkim do sfery potocznej, posiada wręcz prymitywny i wulgarny wydźwięk, co zdaje się korespondować z określeniem <em>ciemny nurt modernizmu. </em></p>
<p> </p>
<p><strong>b)</strong></p>
<p><em>Ciemny nurt </em>obecny jest nie tylko w poezji modernizmu, ale również w sztuce tego okresu. Widać to wyraźnie na przykładzie obrazu Jacka Malczewskiego pt. <em>Śmierć. </em>Przedstawia on w sposób symboliczny personifikację śmierci, która zamyka oczy klęczącemu mężczyźnie. Jest on spokojny, dłonie składa jak do modlitwy - w ten sposób śmierć odbiera mu życie. Dzieło jest próbą znalezienia ukrytej prawdy, odkrycia tego, co jest niedostępne dla ludzkich oczu. Wykorzystanie wieloznacznego symbolu umożliwia dążenie do odkrycia Absolutu, a tematyka należąca do sfery tabu sytuuje go właśnie w <em>ciemnym nurcie </em>sztuki okresu modernizmu. </p><br><button id="prevPage" style="background-color: #47e2b4; color: white; font-size: 16px; padding: 15px 32px; margin: 10px 2px; border: none; border-radius: 4px; cursor: pointer;">Poprzednia strona</button>
<button id="nextPage" style="background-color: #01d1e0; color: white; font-size: 16px; padding: 15px 32px; margin: 10px 2px; border: none; border-radius: 4px; cursor: pointer;">Nastepna strona</button>

<script>
    function PageUp(){
        let url = window.location;
        console.log(url.href);
        let urlObject = new URL(url);
        let path = urlObject.pathname;
        let segments = path.split('/');
        segments[segments.length - 2]++;
        let newPath = segments.join('/');
        urlObject.pathname = newPath;
        let newUrl = urlObject.toString();
        console.log(newUrl);
        window.location.href = newUrl;
    }
  
    function PageDown(){
        let url = window.location;
        console.log(url.href);
        let urlObject = new URL(url);
        let path = urlObject.pathname;
        let segments = path.split('/');
        segments[segments.length - 2]--;
        let newPath = segments.join('/');
        urlObject.pathname = newPath;
        let newUrl = urlObject.toString();
        console.log(newUrl);
        window.location.href = newUrl;
    }

    // Get buttons
    const prevButton = document.getElementById('prevPage');
    const nextButton = document.getElementById('nextPage');

    // Set event listeners
    prevButton.addEventListener('click', PageDown);
    nextButton.addEventListener('click', PageUp);
</script>
