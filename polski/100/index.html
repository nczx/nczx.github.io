<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Dzieciństwo było dla podmiotu mówiącego okresem niezdarności, nieśmiałości i lęku. Nie był osobą samodzielną, lecz zależną od innych. Schronienia zaś szukał u silniejszych od siebie. Z kolei młodość, czyli najpiękniejszy okres życia, rozkwitu człowieka, spędził na melancholijnych rozważaniach. Są one charakterystyczne bardziej dla schyłku życia, który jest metaforycznie określany jako jesień. Dopiero doświadczenie życiowe oraz kontemplacja przyrody pozwoliły mu porzucić smutek i negatywne nastawienie do rzeczywistości, dzięki czemu pogodził się z samym sobą. To dało mu szczęście oraz doprowadziło do mistrzostwa artystycznego. </p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Staff na określenie siebie samego w dzieciństwie używa metafory kwiatu. Określa go jako "bladego" i "niezdarnego", którego "osłaniały pieszczące, cieplarniane cienie". Oznacza ona, że już w dzieciństwie dostrzegał i doceniał swoje piękno wewnętrzne i talenty, jednak był to dopiero zalążek tego, kim się miał stać w przyszłości. W gruncie rzeczy był bowiem niedojrzały i chroniony przez innych. </p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Autor opisuje swoją młodość jako czas milczenia, melancholii oraz westchnień. To wtedy stawiał swoje pierwsze kroki poza domem, wszedł w świat twórczości artystycznej. Był marzycielem, który "plótł chmurom wieńce z swych kwietniowych lat", a więc tworzył swego rodzaju "Sny o potędze", które ułożyły się w tom wierszy. Okres młodości łączył się dla niego głównie z filozofią dekadencką, z dominującym odczuciem smutku oraz pesymizmem. Był to czas tworzenia takich utworów, jak "Deszcz jesienny" - impresjonistycznego zapisu wrażeń. Tego typu nastroje dominują w tomie "Dzień duszy". </p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Dojrzałą postawę poety ukształtowały takie wartości, jak: natura, historia i kultura. To dzięki nim zaczął patrzeć na rzeczywistość w inny sposób, porzucając melancholijne podejście do życia na rzecz harmonii, radości oraz prostoty: </p>
<p><em>Dopiero od posągów, od drzew i od trawy,<br/>Z którymi żyłem długo wśród dalekich dróg,</em><br/><em>Nauczyłem się prostej, pogodnej postawy.</em></p>
<p>Dopuszczenie do swojego wnętrza radości życia doprowadziło do pogodzenia się z sobą samym oraz wyjścia na wyżyny twórczości poetyckiej. Dlatego podmiot liryczny mówi:</p>
<p><em>I kiedym, stary smutku dom zburzywszy w gruzy,<br/>Uczynił z siebie jeno wschodom słońca próg,</em><br/><em>Rozumie mnie me serce i kochają Muzy.</em></p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>"Prosta, pogodna postawa" symbolizuje równowagę ducha, wewnętrzny spokój i pogodzenie z sobą samym. Odnosi się do filozofii franciszkańskiej, ale i myśli Horacego, łączącej w harmonijną całość stoicyzm oraz epikureizm. </p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Dzieciństwo było dla podmiotu mówiącego czasem niepewności, braku autonomii oraz samodzielności. Jego sfera emocjonalna nie była ukształtowana, podobnie jak światopogląd. Widać było jedynie zalążek tego, kim miał się stać w przyszłości. Młodość z kolei zdominował światopogląd typowo dekadencki, co łączyło się z melancholią oraz pesymistyczną wizją świata. Cechą główną tego okresu było nakierowanie na wewnętrzne przeżycia. Dopiero dojrzałość przyniosła zmianę światopoglądu oraz transformację duchową. Za sprawą filozofii franciszkańskiej osoba wypowiadająca się w wierszu zorientowała się na świat zewnętrzny. Melancholia ustąpiła równowadze ducha, pesymistyczne przemyślenia zostały wyparte przez afirmację świata i spontaniczną radość. Dzięki przemianie możliwe było również osiągnięcie dojrzałości artystycznej. </p><br><head><meta charset="UTF-8"></head>
<a style="color:red; font-size:25px;">Zadanie 7</a><br>
Indywidualne<br><head><meta charset="UTF-8"></head>
<a style="color:red; font-size:25px;">Zadanie 8</a><br>
<p>Z utworu <em>Curriculum vitae </em>wyłania się obraz poety świadomego, pogodzonego z sobą i otwartego na świat zewnętrzny. Inspiracji do życia poszukuje on przede wszystkim w naturze, ale również w kulturze oraz historii. To dzięki nim zyskuje spokój i radość życia. W jego biografii widać tez wyraźną ewolucję twórczości i podejścia do życia. Na jego początkowym etapie spędzał czas na marzeniach oraz melancholijnych rozważaniach, które były typowe dla dekadenckich nastrojów dominujących w modernizmie. Tylko ten okres życia można uznać za typowy dla młodopolskiego artysty. Późniejsza zmiana poglądów zbliża go bardziej do klasycyzmu i myśli starożytnych filozofów, a także nauk św. Franciszka. </p><br><head><meta charset="UTF-8"></head>
<a style="color:red; font-size:25px;">Zadanie 9</a><br>
Indywidualne<br><head><meta charset="UTF-8"></head>
<a style="color:red; font-size:25px;">Zadanie 10</a><br>
Indywidualne<br><head><meta charset="UTF-8"></head>
<a style="color:red; font-size:25px;">Zadanie 11</a><br>
Indywidualne<br><head><meta charset="UTF-8"></head>
<a style="color:red; font-size:25px;">Zadanie 12</a><br>
Indywidualne<br>