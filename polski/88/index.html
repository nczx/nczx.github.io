<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Świat przedstawiony w utworze pokazuje życie ubogich chłopów , które podmiot liryczny przedstawia jako zwyczajne. Odbiorca widzi świerkowe, skromne chałupy, postawione na kamiennych fundamentach, przed którymi ciężko pracują w ogrodach ich mieszkańcy. Tuż obok przebiega droga, która wiedzie w dalekie kraje. Granicę każdego domostwa wyznacza płot, natomiast granicę świata społeczności - las i potok. W oddali słychać dzwon z wieży kościelnej. Pod lasem zielenią się łąki. Jest to życie ubogie, lecz pełne Bożych skarbów. </p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Adresatem wezwań osoby mówiącej w wierszu jest człowiek nękany strachem, ciekawy życia, lecz nieustannie gnany tęsknotą za nie do końca zdefiniowaną potrzebą. Są to ludzie żyjący nadzieją na lepszą przyszłość i pragnący czerpać z życia całymi garściami. Na podstawie tego opisu można wnioskować, że zwraca się on do dekadentów. Taka konstrukcja "ty" lirycznego służy wartościowaniu przedstawianych poglądów, kontrastowemu zestawieniu ich z filozofią modernistyczną. Ponadto sprawia ona wrażenie, że w tekście wypowiada się mędrzec, który jest uprawniony do głoszenia tego typu nauk. </p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p><strong>Typowe cechy postawy franciszkańskiej występujące w wierszu:</strong></p>
<ul>
<li>pokora ("Przepływa ku mnie dziś pewność / O cudzie i o niecudzie...");</li>
<li>pochwała ubóstwa oraz prostoty ("Nie ma tu nic szczególnego, / Żadnych tu dziwów świata: / Fundament z skalnych odłamków, / Z płazów świerkowych chata.");</li>
<li>afirmacja świata oraz życia ("Gdy stojąc w progach tej chaty - / O ludzie, żądni bogactwa! - / Wyciągam ręce i zgarniam / Skarby bożego władztwa...");</li>
<li>miłość do przyrody ("Pozbywa się moje serce - / O ludzie, żyjący nadzieją! - / Wszelakiej skazy, gdy widzę, / Jak trawy śmiać się umieją");</li>
<li>prosta forma wiersza, pozbawiona patosu oraz wyszukanych środków językowych;</li>
<li>potoczne, zrozumiałe dla odbiorców słownictwo;</li>
<li>harmonijna regularność i rytm. </li>
</ul><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p><strong>Rytm wiersza tworzą:</strong></p>
<ul>
<li>rymy dokładne, krzyżowe, które łączą jedną parę wersów w każdej zwrotce, np.: "świata - chata", "wieży-leży";</li>
<li>taka sama strofa otwierająca i kończąca utwór, tworząca ramę kompozycyjną: "Nie ma tu nic szczególnego. / Żadnych tu dziwów świata: / Fundament z skalnych odłamów, / Z płazów świerkowych chata";</li>
<li>anafory, np. "Nad zrębem naszego domu, / Nad domu naszego dachem...";</li>
<li>paralelizm składniowy, powtarzające się elementy wiersza, np.: "O ludzie, nękani strachem!", "O ludzie, zbytnio ciekawi?";</li>
<li>podział na czterowersowe zwrotki,</li>
<li>przeważnie stała liczba sylab w każdym wersie - 8 lub 7.</li>
</ul>
<p> </p>
<p>Melodyjność ma ścisły związek z ideą prostoty wiersza. To właśnie rytm jest charakterystyczny dla utworów o nieskomplikowanej strukturze, typowych dla poezji ludowej. Ułatwia on zapamiętywanie utworów w niepiśmiennych społeczeństwach, dzięki czemu możliwe jest głoszenie różnego rodzaju idei. Melodyjność jest jednym z nośników <em>biblii pauperum. </em></p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Metafora "Nie ma tu nic szczególnego" zwraca uwagę na zwyczajność i prostotę opisywanego świata chłopów. Jest także kluczem do zrozumienia idei franciszkańskiej, opartej na pokorze i wspomnianej już prostocie. Jej zastosowanie w wierszu ma nieco przewrotny charakter. W toku utworu okazuje się, że te wspomniane na początku, pozornie zwykłe i niewiele znaczące miejsca, są pobłogosławione ręką Boga. Pomagają tę boskość odkryć i stanowią oazę spokoju oraz wytchnienia od cywilizacji, która trwoni czas na pogoń za niedoścignionym życiem. Chociaż podmiot mówiący stara się przekonywać, że w tego typu miejscach nie ma niczego szczególnego, to jednak posiadają one ogromną moc - uczą człowieka pokory i umacniają wiarę. </p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Pojęcia, takie jak dom, fundament, skała wywołują skojarzenia związane z opieką, miejscem schronienia, do którego zawsze można powrócić. Dom jest symbolem bezpieczeństwa, ciepła rodzinnego i silnych więzi społecznych. Sformułowanie "fundament z skalnych odłamów" nawiązuje do biblijnego motywu skały, która jest najtrwalszym fundamentem do budowy (kamień węgielny). W sensie alegorycznym kamień jest również podstawią wiary, stąd też  najważniejszym spośród apostołów Jezusa był Piotr, który został biskupem (gr. <em>petros - </em>kamień, skała).  </p><br><head><meta charset="UTF-8"></head>
<a style="color:red; font-size:25px;">Zadanie 7</a><br>
Indywidualne<br><head><meta charset="UTF-8"></head>
<a style="color:red; font-size:25px;">Zadanie 8</a><br>
Indywidualne<br>