<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Podmiot mówiący wyraża myśli i uczucia typowego człowieka schyłku wieków - dekadenta. Wiersz jest próbą przełamania charakterystycznego dla tej postawy poczucia beznadziei oraz braku wpływu na własne życie. Promuje witalizm oraz aktywizm. Osoba wypowiadająca się w wierszu jest przekonana, że to wyłącznie od niej zależy jego dusza oraz przyszłość. Sam je bowiem kształtuje tak, by stały się symbolem mocy i sprawczości człowieka. </p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Użyte w tekście czasowniki świadczą o aktywizmie podmiotu mówiącego, jego postawie nastawionej na działanie: "wyrzucam", "ciskam", "wykuć muszę". Czasowniki zdradzają również ogromną moc tytułowego kowala i negatywne nastawienie do słabości czy bierności. Swoją pracę wykonuje z rozmachem, jest bezkompromisowy w swoim działaniu: "giń", "rozbiją", "pękniesz". </p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Kowal jest symbolem człowieka, który w pocie czoła pracuje nad swoją duszą. W wierszu Leopolda Staffa została ona przedstawiona jako w trudzie wykuwane serce. Praca kowala jest długotrwała i mozolna. Ma do dyspozycji najlepszy kruszec, jednakże niezwykle łatwo jest go zanieczyścić. Materiał, nad którym pracuje wydobywa z otchłani, a więc z ukrytych, ciemnych rejonów osobowości ludzkiej. Młot natomiast jest życiem, które kształtuje duszę człowieka. </p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Tytuł wiersza nawiązuje do związku frazeologicznego "Każdy jest kowalem swojego losu". Doskonale odzwierciedla on treść utworu, który opowiada właśnie o mozolnym kształtowaniu duszy człowieka w taki sposób, aby osiągnąć określony cel. To każdy człowiek jest odpowiedzialny za swoją duszę za sprawą decyzji, jakie podejmuje. </p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Z wiersza wynika, że tytułowy Kowal nastawiony jest przede wszystkim na osiągnięcie zamierzonego, celu, a więc doskonałości: "Bo z tych kruszców dla siebie serce wykuć muszę, / Serce hartowne, mężne, serce dumne, silne". Jednak cały wiersz skupia się bardziej na procesie wykuwania serca, a więc dążenia do doskonałości ("Całą bezkształtną masę kruszców drogocennych, / Które zaległy piersi mej głąb nieodgadłą, / Jak wulkan z swych otchłani wyrzucam bezdennych / I ciskam ją na twarde, stalowe kowadło"). Ważne jest zatem samo kształtowanie swojej osobowości, droga do męstwa i wartości. </p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Osią konstrukcyjną wiersza jest serce, które symbolizuje duszę człowieka, jego wnętrze i osobowość. To przykład metonimii, która jest tematem całego wiersza. Słowo "serce" powtarza się w sonecie trzykrotnie w jego centralnej części (strofa druga i trzecia). W pozostałych częściach nie pojawia się, ale również te zwrotki o powiadają o wykuwanym z determinacją i wielkim trudem sercu. </p><br><head><meta charset="UTF-8"></head>
<a style="color:red; font-size:25px;">Zadanie 7</a><br>
<p>Poeta wybrał formę gatunkową, jaką jest sonet. To utwór o niezwykle kunsztownej budowie, posiadający część opisową oraz refleksyjną. Składa się z czterech zwrotek, z czego dwie pierwsze są czterowersowe (o układzie abab, cdcd), zaś dwie kolejne - trzywersowe (eff, ghh). Dzięki sonetowi prezentowane w wierszu treści wydają się bardzo ważne i doniosłe. Sugerują, że tytułowy kowal w sposób mistrzowski pracuje nad swoim wnętrzem, pleniąc z niego każdą słabość.</p><br><button id="prevPage">Poprzednia strona</button>
<button id="nextPage">Nastepna strona</button>

<script>
    function PageUp(){
        let url = window.location;
        console.log(url.href);
        let urlObject = new URL(url);
        let path = urlObject.pathname;
        let segments = path.split('/');
        segments[segments.length - 2]++;
        let newPath = segments.join('/');
        urlObject.pathname = newPath;
        let newUrl = urlObject.toString();
        console.log(newUrl);
        window.location.href = newUrl;
    }
  
    function PageDown(){
        let url = window.location;
        console.log(url.href);
        let urlObject = new URL(url);
        let path = urlObject.pathname;
        let segments = path.split('/');
        segments[segments.length - 2]--;
        let newPath = segments.join('/');
        urlObject.pathname = newPath;
        let newUrl = urlObject.toString();
        console.log(newUrl);
        window.location.href = newUrl;
    }

    // Get buttons
    const prevButton = document.getElementById('prevPage');
    const nextButton = document.getElementById('nextPage');

    // Set event listeners
    prevButton.addEventListener('click', PageDown);
    nextButton.addEventListener('click', PageUp);
</script>
