<head><meta charset="UTF-8"></head>
<a style="color:red; font-size:25px;">Zadanie 1</a><br>
<p><strong>a)</strong></p>
<p>W tekście pojawiają się zarówno czasowniki nazywające czynności (<em>spadają, wszedł, wstało</em>), jak i stany (<em>pożółknąć, pociemniały</em>). To sprawia, że natura opisywana przez narratora jawi się jako byt podobny do istoty żywej. Pomimo że znajduje się na etapie zamierania, to jednak proces ten ma charakter dynamiczny - przyroda nieustannie się zmienia. </p>
<p> </p>
<p><strong>b)</strong></p>
<p>Osoba mówiąca w tekście dostrzega mnogość barw, dźwięków, ale również i grę jesiennego światła. Słyszy dźwięki spadających liści, przelatującego stada gęsi, stukot w drewnianą ścianę domu. Rejestruje również ciszę jesiennego poranka, którą zestawia ze świergotem ptaków na wiosnę. Widzi feerię jesiennych kolorów: zieleń, żółć, czerwień i barwę, którą nazywa burą. Kolory te w jesiennej mgle i migoczącym porannym słońcu wydają się pochodzić jakby z książki czy ołtarza. Jasność jesiennego poranka postrzega jako niezwykłą iluminację, niedostępną żadnej innej porze roku. Taki sposób obrazowania świadczy o ogromnej poetyckiej wrażliwości narratora oraz potrzebie rejestracji ulotnych wrażeń. </p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Pretekstem do rozważań na temat przemijania jest obserwacja zmian zachodzących w przyrodzie w trakcie jesieni. Narrator uważnie przygląda się powoli zamierającej naturze, która zdaje się być pomimo tego w nieustannym ruchu. Refleksie na temat przemijania mają charakter metaforyczny, wręcz poetycki, co kontrastuje z realistycznym, a momentami impresjonistycznym opisem przyrody. Narrator nieśmiało dostrzega w corocznym cyklu zamierania natury próbę odnalezienia namiastki ludzkiej nieśmiertelności: <em>Oglądamy coroczne zamieranie, coroczny pogrzeb świata, by zyskać pozór własnej nieśmiertelności? </em>Snuje refleksję, że światło, które sączy się z nieba jest jedynie po to, by człowiek zapamiętał oglądany obraz świata. Te wspomnienia staną się w przyszłości dowodem na istnienie: <em>Żebyśmy się napatrzyli, żeby obraz wraził się na wieki w źrenicę i nerwami zawędrował do pamięci, do serca, do duszy - w co tam sobie kto wierzy. Żeby został, bo przecież z czasem, z upływem, z wiekiem zostanie jako pociecha tylko on jako dowód, żeśmy w ogóle istnieli. </em>Zauważa, że z przemijaniem łączy się jednak nadzieja, że przed kresem następuje jasność: <em>I coś w rodzaju trudnej pociechy, że nim wszystko zgaśnie, zajaśnieje płomieniem, od którego nie da się oderwać oczu. </em></p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Zamieszczony tekst Andrzeja Stasiuka można uznać za impresjonistyczny. Opisuje bowiem wrażenia narratora obserwującego jesienną, przygotowującą się do zimowego spoczynku przyrodę. Na plan pierwszy wysuwają się tutaj charakterystyczne dla impresjonistycznego sposobu pisania elementy: barwy <em>(Na czerwień buków, na żółknącą zieleń brzóz i burość olch, które co roku zamierają bez ostentacji.</em>) dźwięki (<em>W nocy</em> <em>przychodzi przymrozek i rano, gdy wychodzę z domy, słyszę szelest w nieruchomym powietrzu. Spadają jeden za drugim. Nie ma wiatru, więc ten delikatny i bezbronny dźwięk jest w dwójnasób przejmujący.</em>) oraz światło <em>(Pod niebem przesłoniętym perłową łuską chmur, przez którą raz po raz przesączało się światło z tamtej strony. Wyraziste i ostre jak w żadnej innej porze</em> roku.)<em>,</em> a także charakterystyczne środki stylistyczne, takie jak wyrażenia dźwiękonaśladowcze <em>(szelest,</em> <em>świergot</em>)<em>,</em> ożywienia (<em>Wciąż nadchodzi i wciąż jest tak, jakby przyszła pierwszy raz.</em>) i metafory <em>(Świat rozciągał się na tysiąc kilometrów w każdą stronę i wewnątrz tych tysięcy tylko dźwięk</em> <em>liścia.</em>)<em>.</em></p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Człowiek w przytoczonym fragmencie występuje jako uważny obserwator powoli obumierającej przyrody. Jest oczarowany świetlnym spektaklem natury, któremu daje się porwać wybudzony rankiem przez dzięcioła. Kontemplacja natury wywołuje w nim refleksje natury filozoficznej. Zastanawia się nad udziałem natury w przemijaniu człowieka. </p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p><strong>Przykładowe rozwiązanie:</strong></p>
<p>Tytułowe "Nadprzyrodzone" mogą być siłami, które wpływają na kształt świata. To moc sprawiająca, że przyroda zmienia się i rokrocznie powtarza swój cykl. Przyczyny tego stanu rzeczy są niewytłumaczalne i niepojęte dla jakiegokolwiek człowieka, lecz efekt ich działania nieustannie zachwyca. Taką interpretację tytułu zdaje się podsuwać ostatnie zdanie fragmentu: <em>Ten dźwięk tak ogromny, dziki i przedwieczny sprawiał, że skóra cierpła ni to z lęku, ni z radości: że oto przemawia do nas starsze, większe i kto wie, czy nie rozumniejsze. </em></p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Podkreślone w tekście pytania i komentarze narratora są wstawkami natury filozoficznej. Podkreślają subiektywizm wypowiedzi, ale i zachęcają odbiorcę do refleksji na dany temat. Ze względu na swój retoryczny i odwołujący się do wyobraźni charakter, mogą stanowić bodziec do podjęcia polemiki bądź dyskusji. </p><br><head><meta charset="UTF-8"></head>
<a style="color:red; font-size:25px;">Zadanie 7</a><br>
<p>Zarówno Andrzej Stasiuk, jak i Kazimierz Przerwa-Tetmajer ukazują naturę jako żywe, nieustannie zmieniające się byty. Obydwaj artyści dostrzegają zachodzące w niej zmiany, starając się je dokumentować. Stąd w ich utworach uwaga skupia się na tak ulotnych elementach przyrody, jak barwy, dźwięki, światło czy mgła. Są to cechy charakterystyczne dla obrazowania impresjonistycznego. Obydwu autorów łączy również uważność w obserwacji oraz metaforyzacja rzeczywistości, która staje się pretekstem do wyrażenia ważnych refleksji, zwłaszcza natury filozoficznej, np. na temat przemijania. </p><br><head><meta charset="UTF-8"></head>
<a style="color:red; font-size:25px;">Zadanie 8</a><br>
<p>Cykliczność pór roku istotną rolę odgrywa w "Chłopach" Władysława Reymonta. Gromada lipiecka żyje i pracuje w okresach ściśle wyznaczonych przez naturę. Tekst Andrzeja Stasiuka zdaje się korespondować z tym utworem, ponieważ również i współczesny autor zauważa powtarzający się każdego roku cykl natury. Wprawdzie zamieszczony w podręczniku fragment przedstawia jedynie wycinek rzeczywistości, opis jesiennej przyrody, to jednak zawarta jest w nim refleksja na temat cykliczności: <em>Oglądamy coroczne zamieranie, coroczny pogrzeb świata, by zyskać pozór własnej nieśmiertelności? </em></p><br><button id="prevPage" style="background-color: #47e2b4; color: white; font-size: 16px; padding: 15px 32px; margin: 10px 2px; border: none; border-radius: 4px; cursor: pointer;">Poprzednia strona</button>
<button id="nextPage" style="background-color: #01d1e0; color: white; font-size: 16px; padding: 15px 32px; margin: 10px 2px; border: none; border-radius: 4px; cursor: pointer;">Nastepna strona</button>

<script>
    function PageUp(){
        let url = window.location;
        console.log(url.href);
        let urlObject = new URL(url);
        let path = urlObject.pathname;
        let segments = path.split('/');
        segments[segments.length - 2]++;
        let newPath = segments.join('/');
        urlObject.pathname = newPath;
        let newUrl = urlObject.toString();
        console.log(newUrl);
        window.location.href = newUrl;
    }
  
    function PageDown(){
        let url = window.location;
        console.log(url.href);
        let urlObject = new URL(url);
        let path = urlObject.pathname;
        let segments = path.split('/');
        segments[segments.length - 2]--;
        let newPath = segments.join('/');
        urlObject.pathname = newPath;
        let newUrl = urlObject.toString();
        console.log(newUrl);
        window.location.href = newUrl;
    }

    // Get buttons
    const prevButton = document.getElementById('prevPage');
    const nextButton = document.getElementById('nextPage');

    // Set event listeners
    prevButton.addEventListener('click', PageDown);
    nextButton.addEventListener('click', PageUp);
</script>
