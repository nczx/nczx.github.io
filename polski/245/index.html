<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Jan Kasprowicz w wierszu <em>[Rozmiłowała się ma dusza...]</em> podejmuje temat miłości człowieka do natury. Podmiot liryczny zachwyca się harmonią i codziennymi cudami, jakie zdarzają się w przyrodzie (<em>Rozmiłowała się ma dusza [...]</em>). Podkreśla przy tym swój ścisły związek ze światem natury (<em>Gdy druh mój, burza, je porusza [...]</em>).  </p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>W utworze została ukazana bardzo bliska relacja człowieka i natury. Człowiek deklaruje miłość do różnego rodzaju elementów przyrody, ponadto określa je mianem "druha". W jego wypowiedzi widać wyraźny zachwyt otaczającym go światem, o którym mówi tak, jak o bliskim przyjacielu, którego należy podziwiać. Stąd też liczne metafory oraz ożywienia i personifikacje. </p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Psychizacja pejzażu jest zabiegiem często wykorzystywanym w poezji młodopolskiej. Polega na wyrażeniu stanu psychicznego postaci za sprawą opisu przyrody. Służy ukazaniu przeżyć wewnętrznych podmiotu mówiącego bądź bohatera wiersza. Zabieg psychizacji pejzażu został zastosowany, aby wyrazić szczęście, radość oraz afirmację rzeczywistości osoby wypowiadającej się w utworze. Stąd powtarzające się niczym refren słowa: <em>Rozmiłowała się ma dusza, </em>które wprowadzają zbudowane na zasadzie paralelizmu składniowego elementy świata, budzące zachwyt podmiotu lirycznego, takie jak szelest drzew, huk fal w czasie burzy, blask słońca czy nocne mgły. </p><br>