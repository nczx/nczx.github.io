<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Podmiot liryczny w wierszu <em>Koniec wieku XIX </em>wyraża lęki, obawy oraz przedstawia sposoby na załagodzenie bólu istnienia człowieka żyjącego na przełomie wieków. Kieruje swoje słowa do innych ludzi, którzy podobnie jak on, starają się wyjść z apatii: </p>
<p><em>Co zostało nam, co wszystko wiemy,<br/>dla których żadna z dawnych wiar już nie wystarcza?</em><br/><em>Jakaż jest przeciw włóczni złego twoja tarcza</em><br/><em>człowiecze z końca wieku?...</em> </p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p><strong>Podmiot liryczny rozważa przyjęcie następujących postaw:</strong></p>
<ul>
<li><em>przekleństwo, </em></li>
<li><em>ironia, </em></li>
<li><em>wzgarda, </em></li>
<li><em>rozpacz, </em></li>
<li><em>walka, </em></li>
<li><em>rezygnacja, </em></li>
<li><em>byt przyszły, </em></li>
<li>
<em>użycie</em>. </li>
</ul>
<p> </p>
<p>Odrzuca je wszystkie, gdyż każda z nich zakłada bezsensowność podejmowanych wysiłków. Ta <strong>postawa nihilistyczna</strong> jest typowa dla człowieka żyjącego na przełomie wieków, którego można określić mianem <strong>dekadenta</strong>. Wiąże się to w sposób pośredni z rozczarowaniem ideami pozytywistycznymi, a co za tym idzie, poszukiwaniem własnego sposobu na życie. Młode pokolenie ludzi odrzucało wszelkie wartości i zasady, często ukojenia szukając w używkach czy przyjemnościach cielesnych. <strong>Hedonistyczne podejście do życia</strong> również nie przynosiło spełnienia ze względu na brak wiary w lepszą przyszłość.  W przypadku takiego podejścia i ukierunkowania na świat wewnętrzny, każdy sposób na polepszenie własnej egzystencji musiał zostać odrzucony i zanegowany. </p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Świat otaczający człowieka, który został wykreowany w wierszu Przerwy-Tetmajera jawi się jako środowisko skrajnie nieprzyjazne ludziom. Bez względu na wysiłki, jakie podejmuje człowiek, jest on skazany na niepowodzenie w konfrontacji z tym nieokiełznanym, potężnym bytem. Człowiek wydaje się być w porównaniu z nim mały, słaby i bezsilny: <em>Wzgarda... Lecz tylko głupiec gardzi tym ciężarem, / którego wziąć na słabe nie zdoła ramiona</em>.</p>
<p>Miotanie się, wpadanie w rozpacz nie jest również dobrym pomysłem wobec potęgi świata. Poeta zobrazował to niezwykle sugestywnie, porównując człowieka do osaczonego przez ludzi z pochodniami skorpiona, który w obliczu zbliżającego się śmiertelnego zagrożenia popełnia samobójstwo: <em>Rozpacz?... Więc za przykładem trzeba iść skorpiona, / co się zabija, kiedy otoczą go żarem? </em></p>
<p>Na tym nie kończy jednak swojego pesymistycznego wywodu, serwując odbiorcom kolejne porównanie człowieka do zwierząt o niewielkich rozmiarach, tym razem do mrówki: <em>Walka?... Ale czyż mrówka rzucona na szyny / może walczyć z pociągiem, nadchodzącym w pędzie?</em></p>
<p>Podmiot liryczny odwołuje się nie tylko do elementów świata przyrody, ale i Wszechświata, wskazując nieodgadnione tajemnice gwiazd oraz kosmosu: <em>Byt przyszły?... Gwiazd tajniki któż z ludzi ogląda, / kto zliczy zgasłe słońca i kres światu zgadnie?</em></p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Światopogląd dekadencki charakteryzował się poczuciem nadciągającego upadku trwającej cywilizacji. Dekadenci pozbawieni byli jakiejkolwiek nadziei na poprawę swojej sytuacji, miotając się nieustannie pomiędzy domniemaniami, których nie potrafili jednoznacznie potwierdzić. Fakt ten wyraża niemalże cały utwór Kazimierza Przerwy-Tetmajera pt. <em>Koniec wieku XIX</em>, który składa się z szeregu pytań retorycznych. Każda z domniemanych odpowiedzi, które mogą stanowić ratunek dla człowieka żyjącego w tym okresie, jest natychmiast wyśmiewana i odrzucana poprzez porównanie jego zachowania do zachowań znanych ze świata zwierząt, np.: <em>Walka?... Ale czyż mrówka rzucona na szyny/ może walczyć z pociągiem, nadchodzącym w pędzie?</em>. Powszechne jest przeświadczenie o braku wpływu na otaczającą rzeczywistość. Z tej postawy wynika bierność i apatia. Dekadent wolał zwiesić głowę i milczeć niż zacząć działać. Ucieczki szukał w używkach, które tak naprawdę nie umożliwiały mu całkowitego wytchnienia, ponieważ <em>w duszy jest zawsze coś na dnie,/ co wśród użycia pragnie, wśród rozkoszy żąda (...)</em>.</p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
Indywidualne<br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Kompozycja utworu oparta jest na szeregu pytań retorycznych. Pierwsze cztery zwrotki rozpoczynają propozycje wyjścia a apatii. Są to krótkie, najczęściej jednowyrazowe hasła (równoważniki zdań) które zakończone są pytajnikiem oraz sugerującym proces myślowy wielokropkiem. Autor, stosując szereg pytań retorycznych, osiągnął efekt dramatycznej niepewności, która była charakterystyczna dla ludzi żyjących u schyłku XIX wieku. Jest on dekadenckim wyrazem braku wiary w jakiekolwiek ideały, które nie przynoszą nadziei na lepsze jutro. Każda domniemana odpowiedź na pytanie zadane przez podmiot mówiący jest natychmiastowo podważana. Nic nie jest jednoznaczne ani pewne. Dlatego można powiedzieć, że między budową utworu a jego przesłaniem zachodzi ścisły związek. </p><br><head><meta charset="UTF-8"></head>
<a style="color:red; font-size:25px;">Zadanie 7</a><br>
Indywidualne<br><head><meta charset="UTF-8"></head>
<a style="color:red; font-size:25px;">Zadanie 8</a><br>
Indywidualne<br><button id="prevPage">Poprzednia strona</button>
<button id="nextPage">Nastepna strona</button>

<script>
    function PageUp(){
        let url = window.location;
        console.log(url.href);
        let urlObject = new URL(url);
        let path = urlObject.pathname;
        let segments = path.split('/');
        segments[segments.length - 2]++;
        let newPath = segments.join('/');
        urlObject.pathname = newPath;
        let newUrl = urlObject.toString();
        console.log(newUrl);
        window.location.href = newUrl;
    }
  
    function PageDown(){
        let url = window.location;
        console.log(url.href);
        let urlObject = new URL(url);
        let path = urlObject.pathname;
        let segments = path.split('/');
        segments[segments.length - 2]--;
        let newPath = segments.join('/');
        urlObject.pathname = newPath;
        let newUrl = urlObject.toString();
        console.log(newUrl);
        window.location.href = newUrl;
    }

    // Get buttons
    const prevButton = document.getElementById('prevPage');
    const nextButton = document.getElementById('nextPage');

    // Set event listeners
    prevButton.addEventListener('click', PageDown);
    nextButton.addEventListener('click', PageUp);
</script>
