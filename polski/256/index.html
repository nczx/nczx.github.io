<head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Odwrócony topos wsi w utworze <em>Ołówek, siekierka, kijek</em> polega na groteskowym ukazaniu świata przedstawionego, co czyni ukazane we fragmencie sytuacje paradoksalnymi. Życie na wsi jest pełne absurdów, a wręcz śmieszności. Powaga i patos miesza się tutaj z komizmem oraz tragizmem. Jedni ludzie ciężko pracują, inni zaś spędzają swój czas na obserwowaniu innych oraz wykonywaniu absurdalnych czynności, takich jak łapanie męskich spojrzeń przy pomocy lusterka. Jest to przedstawienie odmienne od tego zaprezentowanego chociażby w <em>Chłopach </em>Władysława Reymonta. Wieś w powieści noblisty jawi się jako doskonale zorganizowana społeczność, której życie organizowane jest przez pory roku. Dominuje w niej spokój, a czas mieszkańców wypełnia przede wszystkim praca. </p><br><head><meta charset="UTF-8"></head>
<a style="color:red; font-size:25px;">Zadanie 7</a><br>
<p>Wiersz "Rozmowa z panem" Tadeusza Nowaka jest przykładem liryki sytuacyjnej. Podmiot liryczny kryje się za dialogiem, który tworzy scenę. Odbiorca obserwuje sytuację, stając się świadkiem rozmowy, na co wskazuje bezpośrednio także i tytuł utworu. Paradoksalny charakter sytuacji polega na tym, że pisarczyk zatrudniony w gminie, decyduje się na samowolkę, jeśli chodzi o tworzenie oficjalnych dokumentów. Wynika to z tego, że pomimo wykształcenia, nie potrafi się on uwolnić od chłopskiej mistyki oraz myślenia magicznego. Stąd w jego zapiskach pojawia się słowo "jaszczur". To absurdalna sytuacja, która swoim kształtem przypomina tę ukazaną we fragmencie opowiadania Weroniki Murek. Zarówno w wierszu Nowaka, jak i we współczesnym tekście, pojawia się karykatura rzeczywistości oraz postaci, co tworzy przedstawienie groteskowe.</p><br>