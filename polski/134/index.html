<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Tekst "Dekoracji" przedstawia bardzo skrupulatny opis przestrzeni scenicznej, zaprezentowany z dbałością o każdy szczegół, co wynika z młodopolskiej fascynacji syntezą sztuk. Przestrzeń sceniczna fragmentu dramatu ogranicza się do domostwa, w którym odbywa się wesele pary młodej. Są tutaj zatem pomieszczenia, których widok zazwyczaj nie jest przeznaczony dla osób postronnych. Głównym elementem scenografii jest wielka izba. Wychodzą z niej drzwi do alkierza, w którym śpią dzieci. Nad łóżkiem gospodarzy oraz kołyskami wiszą wizerunki świętych. Na drugiej ścianie izby znajduje się przysłonięte firanką okno, nad którym umieszczono dożynkowy wieniec. Za oknem zaś stoi otulony słomą krzew. Na środku pomieszczenia znajduje się stół z zastawą weselną, wokół którego rozstawiono proste stołki. Ważnym elementem jest także zasłane papierami biurko gospodarza, nad którym wiszą obrazy Jana Matejki, przedstawiające bitwę pod Racławicami oraz Wernyhorę. W głębi zaś stoi sofa - nad nią swoje miejsce mają ułożone w krzyż szable, broń palna, torba i pasy podróżne. Drzwi do izby weselnej strzeże Matka Boska Ostrobramska, natomiast tych do alkierza - Matka Boska Częstochowska. </p>
<p>Wygląd izby świadczy o tym, że jest ona miejscem zderzenia dwóch różnych kultur - chłopskiej i inteligenckiej. Sam budynek jest prostą, wiejską, bieloną wapnem chatą. Z głównej izby wychodzą drzwi do alkierza, a wokół stojącego na środku stołu poustawiano proste, bielone stołki. Nad oknem wisi dożynkowy wieniec, który ma zapewnić gospodarzom błogosławieństwo i dobrobyt. Domowników strzegą zaś wizerunki Matki Bożej. Elementami niepasującymi do całości, ponieważ pochodzącymi ze świata kultury i inteligencji, są historyczne obrazy Jana Matejki, ale i pozostałe elementy wystroju. Gospodarz chłopską przestrzeń wyposażył również w biurko oraz sofę, nad którą wisi broń szlachecka oraz przedmioty służące do podróży.</p>
<p>Widać tutaj wyraźnie, jakie wartości i idee są szczególnie drogie domownikom. Dla pani domu ważna jest ziemia, religia oraz tradycja. Pan domu z kolei żyje przeszłością, kultywuje pamięć o przodkach, wierzy w niepodległość oraz moc sztuki. Istotny jest dla niego również rozwój osobisty, który może realizować za sprawą dalekich podróży. </p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Skrupulatność opisu, próba wiernego odwzorowania opisywanej rzeczywistości oraz obiektywizm wypowiedzi sugerują odniesienie do <strong>realizmu</strong>: <em>Noc listopadowa; w chacie , w świetlicy. Izba wybielona siwo, prawie błękitna, jednym, szarawym tonem półbłękitu obejmująca i sprzęty, i ludzi, którzy się przez nią przesuną</em>.</p>
<p>Umieszczenie zaś w przestrzeni opisu elementów, które można interpretować na wiele sposobów, np. chochoła, obrazów Matejki, świadczy o odwołaniu do <strong>symbolizmu</strong>: <em>(...) nad oknem wieniec dożynkowy z kłosów; - za oknem ciemno, mrok - za oknem sad, a na deszczu i słocie krzew, otulony w słomę, w zimową ochronę okryty.</em></p>
<p>Rejestracja barw, świateł, atmosfery oraz ulotnych wrażeń, a także melodyjność i rytmiczność opisu, odsyłają z kolei do konwencji <strong>impresjonistycznej:</strong> <em>I cała uwaga osób, które przez tę izbę-scenę przejdą, zwrócona jest tam, ciągle tam, ciągle tam; zasłuchani, zapatrzeni ustawicznie w ten tan, na polską nutę... wirujący dookoła, w półświetle kuchennej lampy, taniec kolorów, krasnych wstążek, pawich piór, kierezyj, barwnych kaftanów i kabatów, nasza dzisiejsza wiejska Polska. </em></p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Wyspiański, konstruując pierwszy akt dramatu na wzór szopki, osiągnął efekt komizmu i groteski. Taka konstrukcja pozwoliła mu na pokazanie w krzywym zwierciadle relacji różnych grup społecznych, które często mają problem ze zrozumieniem swoich kultur. Nawiązanie do bożonarodzeniowej szopki pełni zatem bardzo ważną funkcję karykaturalną i demaskatorską. </p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Stanisław Wyspiański realizował neoromantyczną ideę syntezy sztuk, łącząc elementy literatury, muzyki, malarstwa, a także ruchu scenicznego. To z tego względu skupia się na wirujących parach, rejestrując ich taniec, a także mnogość kolorów i dźwięków muzyki. Jego scenografia ma charakter malarski, tworząc wystudiowane, nieprzypadkowe i często symboliczne kompozycje. Sam tekst dramatu zachwyca swoją muzycznością nie tylko ze względu na rymy, ale i powtórzenia, paralelizmy składniowe czy instrumentację głoskową. O przenikaniu się kolorów, światła, dźwięku i ruchu świadczy chociażby cytat:</p>
<p><em>Przez drzwi otwarte z boku, ku sieni, słychać huczne weselisko, buczące basy, piskanie skrzypiec, niesforny klarnet, hukania chłopów i bab i przygłuszający wszystką nutę jeden melodyjny szum i rumot tupotających tancerzy, co się tam kręcą w zbitej masie w takt jakiejś ginącej we wrzawie piosenki...</em></p>
<p><em>I cała uwaga osób, które przez tę izbę-scenę przejdą, zwrócona jest tam, ciągle tam; zasłuchani, zapatrzeni ustawicznie w ten tan, na polską nutę... wirujący dookoła, w półświetle kuchennej lampy, taniec kolorów, krasnych wstążek, pawich piór, kierezyj, barwnych kaftanów i kabatów, nasza dzisiejsza wiejska Polska. </em></p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
Indywidualne<br><head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Uczestnicy dialogu mają na swój temat mylne wyobrażenia. Pisarz gminny spodziewa się, że Dziennikarz zajmuje i interesuje się jedynie polityką. Tymczasem on jest znudzony tym tematem i nie chce go poruszać podczas niezobowiązującej rozmowy. Dziennikarz z kolei wykazuje zdziwienie, że przedstawiciel gminu może interesować się wielkim światem, np. powstaniami wybuchającymi w Chinach. Jest przekonany, że jego rozmówca nawet nie wie, gdzie dokładnie leży ten kraj. Uważa również, że chłopi nie powinni garnąć się do świata poza ich wioską. Jego wyobrażenie na temat wsi zamyka się w stwierdzeniu: </p>
<p><em>Ale tu wieś spokojna. -<br/>Niech na całym świecie wojna,</em><br/><em>byle polska wieś zaciszna, byle polska wieś spokojna.</em></p>
<p>Posiada on bowiem wizję wsi właściwą dla Jana Kochanowskiego - idylliczną i zamkniętą na wojny i destrukcyjne działanie świata. </p>
<p>Z kolei Czepiec jest doskonale świadomy, jaki stosunek ma inteligencja do chłopów. Nie boi się wyrazić tego na głos. Zapewnia o chłopskim zapale do walki, a jego wypowiedź świadczy o tym, jak bardzo żywe są wśród chłopów legendy takich ludzi, jak Głowacki - stanowią dla nich wzór do naśladowania. Mówi również wprost, w jaki sposób wielcy panowie są postrzegani na wsi. Otóż boją się jakichkolwiek inicjatyw, które mogłyby powstać wśród chłopów. Jednocześnie sami są pozbawieni chęci i woli do walki o własne ideały:</p>
<p><em>Pon się boją we wsi ruchu.<br/>Pon nos obśmiwajom w duchu. -</em><br/><em>A jak my, to my się rwiemy</em><br/><em>ino do jakiej bijacki.</em><br/><em>Z takich, jak my, był Głowacki.</em><br/><em>A, jak myślę, ze panowie</em><br/><em>duza by juz mogli mieć,</em><br/><em>ino oni nie chcom chcieć!</em></p>
<p> </p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Dziennikarzowi jest bliska wizja wsi idyllicznej, podobnej do Arkadii oazy spokoju. Umożliwia ona odpoczynek od zgiełku wielkiego świata. To również miejsce, w którym można odnaleźć inspiracje twórcze. Taką odsłonę wsi zna prawdopodobnie wyłącznie z literatury, m.in. wierszy Jana Kochanowskiego czy sentymentalnych sielanek. Jest to jednak obraz daleki od rzeczywistości, ponieważ wyidealizowany. Dziennikarz tak naprawdę nie wie, jaka jest prawdziwa polska wieś. </p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Relacje polsko-żydowskie ukazane w scenie 17. są napięte. Przedstawiciele tych dwóch nacji nie przepadają za sobą, pomimo że razem żyją. Pan Młody robi jednak wszystko, by zatrzeć to niemiłe wrażenie w dniu swojego ślubu. Żyd jednak prostolinijnie i dobitnie mówi prawdę na temat wzajemnego stosunku Polaków i Żydów. Na kurtuazyjne stwierdzenie Pana Młodego: "No, jesteśmy przyjaciele", odpowiada: "No, tylko że my jesteśmy / tacy przyjaciele, co się nie lubią". Podczas rozmowy Pan Młody wypomina jednak stosunek do pieniędzy żydowskiej nacji, która trudni się m.in. lichwiarstwem.  </p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
Indywidualne<br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Rachela, córka karczmarza jest ukazana jako osoba wykształcona. Jej wyjątkowość polega na tym, że mentalnie bardziej przypomina nie Żydówkę, lecz wyemancypowaną kobietę - przedstawicielkę inteligencji. To osoba wrażliwa, ceniąca muzykę i podążająca za duchem czasu. Czyta wszelkie nowości książkowe, wprowadza również do domu nowe sprzęty, np. wałek do ciasta. Odwiedziła wiedeńską operę, doskonale zna pisma współczesnych jej twórców młodopolskich, np. Stanisława Przybyszewskiego. Włosy układa w modne półkole, lubi poezję, a nawet ulega młodopolskiej chłopomanii, co według jej ojca przejawia się m.in. tym, że sprzedaje na kredyt chłopom. </p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
Indywidualne<br><head><meta charset="UTF-8"></head>
<a style="color:red; font-size:25px;">Zadanie 7</a><br>
Indywidualne<br><head><meta charset="UTF-8"></head>
<a style="color:red; font-size:25px;">Zadanie 8</a><br>
Indywidualne<br><head><meta charset="UTF-8"></head>
<a style="color:red; font-size:25px;">Zadanie 9</a><br>
Indywidualne<br>