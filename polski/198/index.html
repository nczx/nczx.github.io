<head><meta charset="UTF-8"></head>
<a style="color:red; font-size:25px;">Zadanie 7</a><br>
<p><strong>a)</strong></p>
<p>Poszczególne wyrazy zostały utworzone poprzez połączenie odległych znaczeniowo wyrazów lub ich fragmentów. Często połączenia te oparte są na podobieństwie brzmieniowym słów. Dzięki temu powstała gra językowa i osiągnięto efekt komiczny.</p>
<ul>
<li>
<strong>zaświatowiec</strong> = 'za-' z wyrazu 'zaświaty' + '-światowiec' (światowiec, który przebywa w zaświatach);</li>
<li>
<strong>obsesja</strong> = 'Ob-' (jako nazwa rzeki) + '-sesja' (wyraz zyskuje nowe znaczenie jako 'sesja nad rzeką Ob; pierwotny jego sens brzmi: 'niemożność uwolnienia się od natrętnych myśli, obrazów lub od wykonywania ciągle tych samych czynności);</li>
<li>
<strong>grzyboryty</strong> = 'grzyby-' + '-o-' + '-ryty' (nazwa techniki druku wklęsłego utworzona analogicznie do nazw innych podobnych technik plastycznych, np. drzeworyt, miedzioryt).</li>
</ul>
<p> </p>
<p><strong>b)</strong></p>
<p>Przezwisko "brudnopis" może oznaczać osobę, która tworzy "na brudno", wielokrotnie kreśląc swoje notatki i wprowadzając zmiany. Może także oznaczać kogoś, kto pisze jedynie do szuflady, bojąc się opublikować swój tekst lub kogoś, kto pisze ręcznie, a swoje wielokrotnie skreślane teksty wysyła wydawcy. Sformułowanie to ma nieco negatywny i deprecjonujący wydźwięk, dlatego zostało określone jako przezwisko. </p>
<p> </p>
<p><strong>c)</strong></p>
<p>Sformułowanie "to i owo" używa się zazwyczaj w znaczeniu 'obojętnie co, cokolwiek, obojętnie co'. W tym przypadku zwrot ten został rozczłonkowany na zaimek wskazujący "to" oraz formę rodzaju nijakiego zaimka "ów". Taki zabieg rozszerza możliwości znaczeniowe poszczególnych wyrazów. </p><br><head><meta charset="UTF-8"></head>
<a style="color:red; font-size:25px;">Zadanie 8</a><br>
<p><strong>a)</strong></p>
<p>Wyraz "potem" jest przysłówkiem czasu, który oznacza, że coś się wydarzyło w kolejnej chwili. W tekście przyjmuje postać anafory wprowadzającej kolejne wyliczenia z uwzględnieniem następstwa czasowego. Jest to również elipsa, która konotuje opuszczony czasownik w formie nieosobowej: "rozłożono". Jej funkcją jest zwrócenie uwagi odbiorcy na długotrwały i pieczołowity proces rozkładu, o czym wspomina sam podmiot mówiący: "rozłożono wszystko bardzo szczegółowo". </p>
<p> </p>
<p><strong>b)</strong></p>
<ul>
<li>rozkład jazdy - przesunięcie znaczenia frazeologizmu na sens dosłowny: rozkład oznacza tutaj analizę, podział na elementy składowe jazdy jako formacji militarnej;</li>
<li>rozkładać ręce ("rozkładano ręce") - zamiast konwencjonalnego znaczenia frazeologizmu (rozkładać ręce, czyli pokazywać gestem swą bezradność czy niemoc), mamy tutaj znaczenie dosłowne, a więc podział rąk na elementy pierwsze;</li>
<li>zabierać spory kawał czasu ("teraz jazda taka stąd zabiera / spory kawał czasu i łąki") - znaczenie tego frazeologizmu można odczytywać na wielu płaszczyznach ze względu na zastosowaną w wierszu grę językową; w danym kontekście może oznaczać popularność tej formacji wojskowej, która była stosowana do walki przez wieki, czyli przez "spory kawał czasu"; dokonana wcześniej analiza może również stanowić wytłumaczenie, dlaczego współcześnie jazda komunikacją zabiera tak dużo czasu. </li>
</ul>
<p> </p>
<p><strong>c)</strong></p>
<p>W kontekście całego wiersza tytułowy "Rozkład jazdy" oznacza szczegółową, niezwykle skrupulatną i czasochłonną analizę jazdy jako formacji wojskowej. Ta analiza jest próbą znalezienia odpowiedzi na pytanie o przyczynę czasochłonnego procesu przemieszczania się komunikacją. Autor zestawia podobne brzmieniowo lecz odległe znaczeniowo wyrazy i sformułowania, dzięki czemu zyskują one nowy sens, zwiększając możliwości interpretacyjne utworu. </p>
<p> </p><br><head><meta charset="UTF-8"></head>
<a style="color:red; font-size:25px;">Zadanie 9</a><br>
<p><strong>a)</strong></p>
<p><strong>Rzeczowniki abstrakcyjne występujące w tekście:</strong></p>
<ul>
<li>dusza, </li>
<li>niewiara,</li>
<li>grzech,</li>
<li>piękno,</li>
<li>życie.</li>
</ul>
<p>Zastosowanie rzeczowników abstrakcyjnych nadaje wierszowi uniwersalnego charakteru. Sprawia, że przekazywane treści są zawsze aktualne i atrakcyjne dla odbiorcy. </p>
<p> </p>
<p><strong>b)</strong></p>
<p>W wierszu dominują przymiotniki, które określają właściwości opisywanych przedmiotów, zjawisk czy pojęć, np. <em>skośne, ciemne</em>. Są to przymiotniki konkretne. Obok nich pojawiają się również przymiotniki abstrakcyjne, pozytywnie wartościowane, np. <em>słodki, najsłodszy</em>. Dzięki nim wypowiedź nabiera subiektywnego charakteru - wyraża bowiem indywidualne odczucia podmiotu mówiącego. </p>
<p> </p>
<p><strong>c)</strong></p>
<p>Zastosowane czasowniki sprawiają, że tekst wydaje się być statyczny, refleksyjny. Dominują w nim bowiem bezokoliczniki odnoszące się do stanów, nie zaś nazywające ruch, np. <em>zmieniać, żyć, rozpocząć</em>. Oprócz tego w utworze znajdują się również czasowniki w czasie teraźniejszym (<em>patrzysz, unosi, znika)</em> oraz przyszłym <em>(przyjdzie, zaprosi),</em> które sugerują życie w świecie marzeń i pragnień. </p>
<p> </p>
<p><strong>d)</strong></p>
<p>Bajkowy charakter wiersza współtworzą zastosowane przez autora rzeczowniki i przymiotniki abstrakcyjne, które funkcjonują obok tych o charakterze konkretnym. Taki sposób prezentacji rzeczywistości nadaje utworowi uniwersalnego charakteru, który jest typowy także i dla bajek. Zastosowane czasowniki w formie bezokolicznika oraz występujące w czasie przyszłym odsyłają do do bliżej nieokreślonego czasu oraz przestrzeni, charakterystycznej dla sfery marzeń i pragnień. </p><br>