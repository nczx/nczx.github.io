<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Tytuł "Melodia mgieł nocnych" jest przenośnią i ma synestetyczny charakter (łączy w sobie doznania z dwóch zmysłów człowieka: wzroku i słuchu). Wskazuje ona na sytuację liryczną w wierszu, którą jest niejako "pieśń" śpiewana przez nocne mgły. Słowo "melodia" sugeruje delikatny, łagodny charakter utworu, dodatkowo podkreślając ulotność i nieuchwytność tytułowych mgieł. Spersonifikowane byty poruszają się po pogrążonym we śnie lesie, bawiąc się i pląsając wokół drzew, jezior, strumyków i kwiatów. </p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Bohaterem lirycznym, a zarazem podmiotem mówiącym w wierszu są tytułowe mgły nocne. Ujawniają to przykładowe wyrażenia:</p>
<ul>
<li>"lekko z wiatrem pląsajmy po przestworów głębinie",</li>
<li>"lećmy, lećmy",</li>
<li>"nietoperza ścigajmy, co po cichu tak leci,/ jak my same, i w nikłe oplątajmy go sieci",</li>
<li>"a wiatr (...) w pląsy znów pogoni nas skocznie...".</li>
</ul>
<p> </p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>W teście zostały użyte następujące czasowniki:</p>
<ul>
<li>"nie budźmy" </li>
<li>"pląsajmy"</li>
<li>"okręcajmy się"</li>
<li>"pijmy"</li>
<li>"zlatujmy"</li>
<li>"lećmy chwycić"</li>
<li>"oplątajmy".</li>
</ul>
<p>Czasowniki występują w 1. osobie liczby mnogiej, w trybie rozkazującym. Mają aspekt niedokonany. W trybie rozkazującym nie określa się czasu, lecz forma czasowników zakłada pewną aktualność, naoczność. Ponadto sugeruje ulotność i zmienność chwili. Są to bowiem czasowniki dynamiczne, określające ruch i działanie. Korespondują z treścią wiersza, który stara się opisywać zmienność formy mgieł nocnych. Zastosowanie 1. osoby liczby mnogiej wprowadza poczucie wspólnoty, ale również klimat baśniowy utworu. Tytułowe mgły zostały bowiem spersonifikowane, obdarzone cechami ludzkimi. </p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Nagromadzenie w utworze rzeczowników typu <em>puch, pierze, ćma, błona, sieć</em>, służy podkreśleniu ulotności i zmienności wrażenia. Wszystkie przytoczone elementy świata przyrody charakteryzuje kruchość, nietrwałość oraz wyjątkowa delikatność. Tak samo ulotne i nietrwałe są mgły nocne, które zaczynają znikać wraz z pojawieniem się promieni słonecznych. </p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>W wierszu pojawia się następujące słownictwo, które nazywa barwy oraz przedstawia grę świateł:</p>
<ul>
<li>"ciała przezrocze", </li>
<li>"tęczą blasków",</li>
<li>"barwne",</li>
<li>"głąb błękitną",</li>
<li>"boną przezroczą".</li>
</ul>
<p> </p>
<p>Użyta w tekście kolorystyka podkreśla ulotność uwiecznionej chwili. Dominujący w opisie kolor niebieski oraz efekty świetlne wskazują na porę dnia, w której rozgrywa się cała sytuacja - jest to księżycowa noc. Zwrócenie uwagi na kolory oraz grę świateł jest charakterystyczne dla impresjonistycznego postrzegania rzeczywistości. </p>
<p> </p>
<p> </p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p><strong>Fragmenty będące przykładem synestezji: </strong></p>
<p><em>(...)i wchłaniajmy</em> (czucie) <em>potoków</em> (wzrok) <em>szmer</em> (słuch), <em>co toną w jeziorze</em> (wzrok),<br/><em>i limb</em> (wzrok) <em>szumy</em> (słuch) <em>powiewne</em> (czucie) <em>i w smrekowym</em> (wzrok) <em>szept</em> (słuch) <em>borze</em>,<br/><em>pijmy</em> (smak)<em> kwiatów</em> (wzrok)<em> woń</em> (zapach) <em>rzeźwą</em>,<em> co na zboczach gór kwitną</em> (wzrok),<br/><em>dźwięczne</em> (słuch),<em> barwne</em> (wzrok)<em> i wonne</em> (węch), <em>w głąb wzlatujmy błękitną</em> (wzrok).</p>
<p> </p>
<p>Łączenie w tekście literackim doznań pochodzących z wielu zmysłów ma na celu nie tylko oddanie w sposób formalny treści wiersza, ale również pokazanie wrażeń sensualnych. Zabieg ten wynika z chęci realizacji modernistycznego postulatu syntezy sztuk, a więc łączenia w całość literatury, malarstwa oraz muzyki. </p><br><head><meta charset="UTF-8"></head>
<a style="color:red; font-size:25px;">Zadanie 7</a><br>
<p>Wiersz Kazimierza Przerwy–Tetmajera pt. „Melodia mgieł nocnych” ma cechy utworu, który przedstawia pejzaż impresjonistyczny, ponieważ:</p>
<ul>
<li>autor opisuje barwy górskiego krajobrazu, które zmieniają się w zależności od padającego nań światła: tęcza blasków, barwne kwiaty;</li>
<li>w utworze występuje oniryczne obrazowane - powolne, senne, wyciszone: "Cicho, cicho, nie budźmy śpiącej wody w kotlinie, / Lekko z wiatrem pląsajmy po przestworów głębinie…";</li>
<li>prezentuje subiektywny, oddziałujący na różne zmysły (synestezja) tatrzański pejzaż: "Pijmy kwiatów woń rzeźwą, co na zboczach gór kwitną, / Dźwięczne, barwne i wonne";</li>
<li>autor był świadomy zmienności, przemijalności wszystkiego, stąd też uwiecznił w poezji momentalne piękno tatrzańskiego stawu, uzupełniając opis o ulotne elementy świata ("puch", "pierze", "ćma", "błona", "sieć").</li>
</ul><br><head><meta charset="UTF-8"></head>
<a style="color:red; font-size:25px;">Zadanie 8</a><br>
<p>Autor zyskał w utworze wrażenie dynamiki, tańca i ciągłego ruchu dzięki następującym zabiegom językowym i kompozycyjnym:</p>
<ul>
<li>nagromadzeniu czasowników dynamicznych w trybie rozkazującym, które dodatkowo mobilizują do aktywności, np. "pijmy", "pląsajmy", "bawmy się";</li>
<li>występowaniu rymów dokładnych, parzystych, np. "kotlinie - głębinie", "leci - sieci";</li>
<li>fragmentom refrenicznym, dodatkowo zawierającym powtórzenie i zakończonym wielokropkiem: "Cicho, cicho, nie budźmy śpiącej wody w kotlinie, / lekko z wiatrem pląsajmy po przestworów głębinie..."; </li>
<li>powtórzeniom, np. "lećmy, lećmy (...);</li>
<li>onomatopejom, np. "szmer";</li>
<li>uosobieniom, np. "(...) nie budźmy śpiącej wody w kotlinie"; </li>
<li>metaforom, np. "A wiatr na nich na chwilę uciszony odpocznie, / Nim je zerwie i w pląsy znów pogoni nas skocznie…"; </li>
<li>inwersjom, np. "Puchem z mlecza się bawmy i ćmy błoną przezroczą";</li>
<li>anaforze, np. "I wchłaniajmy potoków szmer, co toną w jeziorze,  / I limb szumy powiewne i w smrekowym szept borze". </li>
</ul><br><head><meta charset="UTF-8"></head>
<a style="color:red; font-size:25px;">Zadanie 9</a><br>
<p><strong> "Melodia mgieł nocnych" realizuje założenia młodopolskiej syntezy sztuk, ponieważ zostały w niej połączone następujące style i tendencje:</strong></p>
<ul>
<li>impresjonizm - nastrojowość płynąca z opisu mgieł, uchwycenie ulotnego momentu, ruchu, np.: "Okręcajmy się wstęgą naokoło księżyca,/ co nam ciała przeźrocze tęczą blasków nasyca/ i wchłaniajmy potoków szmer, co toną w jeziorze (...).";</li>
<li>muzyczne kształtowanie wypowiedzi, które wiąże się z symbolicznym charakterem utworu; występowanie rymów oraz instrumentacji głoskowej, np.: "Cicho, cicho, nie budźmy śpiącej wody w kotlinie,/ lekko z wiatrem pląsajmy po przestworów głębinie...";</li>
<li>synestezja, a więc mieszanie doznań pochodzących z różnych zmysłów, nie tylko wzroku, ale i słuchu oraz dotyku, np.: "(...) pijmy kwiatów woń rzeźwą, co na zboczach gór kwitną,/ dźwięczne, barwne i wonne, w głąb wzlatujmy błękitną.";</li>
<li>psychizacja krajobrazu - oddanie przeżyć oraz stanów człowieka przy pomocy opisu przyrody, np.: "puchem mlecza się bawmy i ćmy błoną przeźroczą (...).". </li>
</ul><br><button id="prevPage">Poprzednia strona</button>
<button id="nextPage">Nastepna strona</button>

<script>
    function PageUp(){
        let url = window.location;
        console.log(url.href);
        let urlObject = new URL(url);
        let path = urlObject.pathname;
        let segments = path.split('/');
        segments[segments.length - 2]++;
        let newPath = segments.join('/');
        urlObject.pathname = newPath;
        let newUrl = urlObject.toString();
        console.log(newUrl);
        window.location.href = newUrl;
    }
  
    function PageDown(){
        let url = window.location;
        console.log(url.href);
        let urlObject = new URL(url);
        let path = urlObject.pathname;
        let segments = path.split('/');
        segments[segments.length - 2]--;
        let newPath = segments.join('/');
        urlObject.pathname = newPath;
        let newUrl = urlObject.toString();
        console.log(newUrl);
        window.location.href = newUrl;
    }

    // Get buttons
    const prevButton = document.getElementById('prevPage');
    const nextButton = document.getElementById('nextPage');

    // Set event listeners
    prevButton.addEventListener('click', PageDown);
    nextButton.addEventListener('click', PageUp);
</script>
