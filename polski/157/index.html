<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Główna bohaterka podczas przyjmowania gościa ubrana jest w "barchanowy, dostatni szlafrok". Barchan jest rodzajem grubej, bawełnianej tkaniny. Dulska w ten sposób chce pokazać swego rodzaju mieszczańską nonszalancję i przepych. Ukazuje się lokatorce jako prawdziwa, zamożna pani domu. Jednak jej ubiór jest lekceważący w stosunku do petentki. </p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p><strong>Przykładowe rozwiązanie:</strong></p>
<p>Aniela Dulska jest kobietą, która kreuje się na wzorową panią domu i porządną mieszczankę - właścicielkę kamienicy czynszowej. Jej głównym celem jest to, by o niej i mieszkańcach kamienicy mówiono dobrze albo wcale. Nie ma ona litości dla zdradzonej lokatorki, która z rozpaczy próbowała popełnić samobójstwo. Wymawia jej mieszkanie wyłącznie dlatego, że pod kamienicą zatrzymało się pogotowie, o czym pisano w gazetach i rozprawiano na mieście. Dla Anieli Dulskiej był to powód do wstydu. Paradoksalnie nie przeszkadza jej obecność innej lokatorki, która zarabia jako pani do towarzystwa. Według Dulskiej zachowuje się ona bardzo skromnie, sama się utrzymuje. Aby nie tworzyć skandalu, samochody, które przywożą ją nocą, zatrzymują się kilka budynków dalej. </p>
<p>Dulska uważa próbę samobójczą za przejaw tchórzostwa. Jest przekonana, że żaden mężczyzna nie jest godny, by za niego umierać. Przekonuje, że skandaliczne zachowania domowników nie mogą wychodzić poza ściany domu. Co ciekawe, jest zniesmaczona tym, że kobieta odchodzi od męża, który ją zdradził. Uważa, że robi to na pokaz. Kobieta zaś powinna żyć skromnie i cicho tak, by nie było o niej słychać. </p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p><strong>Przykładowe cytaty:</strong></p>
<ul>
<li><em>Dla kobiety nie ma jak dom. </em></li>
<li><em>W porządnej kamienicy wypadki się nie trafiają.</em></li>
<li><em>Wielka afera, że pani mąż, no i ta dziewczyna... to swoja rzecz...</em></li>
<li><em>(...) Publika została publiką.</em></li>
<li><em>Każdy samobójca musi być szalony i stracić poczucie moralności i wiary w obecność Boga. To, to jest tchórzostwo. Tak jest - tchórzostwo. A potem zagłada własnej duszy. Dobrze, że samobojców chowają osobno. Niech się nie pchają między porządnych ludzi. Zabijać się!... I dla kogo? Dla mężczyzny. A żaden mężczyzna, moja pani, nie jest wart, aby przez niego iść na potępienie wieczne. </em></li>
<li><em>Na to mamy cztery ściany i sufit, aby brudy swoje prać w domu i aby nikt o nich nie wiedział. Rozwłóczyć je po świecie to ani moralne, ani uczciwe. Ja zawsze tak żyłam, ażeby nikt nie mógł powiedzieć, iż byłam powodem do skandalu. Kobieta powinna przejść przez życie cicho i spokojnie.</em></li>
<li><em>Ja wiem co uczciwość. Pochodzę z zacnej, zasiedziałej rodziny i ja publiki nie wywołuję. </em></li>
<li><em>Kobiety samotne to nie tego... to... no, pani rozumie. </em></li>
</ul><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p><strong>Fragmenty będące przejawem podwójnej moralności Dulskiej:</strong></p>
<ul>
<li>"Zażyła pani zapałek... taka trywialna trucizna... Ludzie się śmieli. I jeszcze jak się to skończyło. Cała komedia - gdyby pani była umarła - no..." </li>
<li>"Każdy samobójca musi być szalony i stracić poczucie moralności i wiary w obecność Boga. To, to jest tchórzostwo. Tak jest - tchórzostwo. A potem zagłada własnej duszy. Dobrze, że samobójców chowają osobno. Niech się nie pchają między porządnych ludzi. Zabijać się!... I dla kogo? Dla mężczyzny. A żaden mężczyzna, moja pani, nie jest wart, aby przez niego iść na potępienie wieczne."</li>
<li>"Moja pani! Na to mamy cztery ściany i sufit, aby brudy swoje prać w domu i aby nikt o nich nie wiedział. Rozwłóczyć je po świecie to ani moralne, ani uczciwe. Ja zawsze tak żyłam, ażeby nikt nie mógł powiedzieć, iż byłam powodem skandalu. Kobieta powinna przejść przez życie cicho i spokojnie. Ta już to jest i żadne nic nie pomoże. "</li>
<li>"DULSKA<br/>Rozstaje się pani z mężem? Bardzo źle pani robi. To nowa publika i nikt pani racji nie przyzna. Nawet z tej przyczyny nie mogłaby pani dłużej wynajmować mieszkania w mej kamienicy. Kobiety samotne to nie tego... to... no, pani rozumie. <br/>LOKATORKA<br/><em>ironicznie<br/></em>Tak, rozumiem. Jednak ta pani z pierwszego piętra, która po nocach wraca...<br/>DULSKA<br/><em>z godnością<br/></em>To jest osoba żyjąca z własnych funduszów i zachowująca się nadzwyczaj skromnie. Ta mi jeszcze Pogotowia przed dom nie sprowadziła. <br/>LOKATORKA<br/><em>ironicznie</em><br/>Tylko gumy i automobile.<br/>DULSKA<br/>Stają zawsze kilka kamienic dalej. A potem zdaję się, iż ja nie mam obowiązku zdawać sprawy z mego postępowania przed panią."</li>
</ul>
<p> </p>
<p>Dulska o niedoszłej samobójczyni mówi z pogardą i oburzeniem. Jest przeciwna tego typu praktykom, uważając je za ciężki grzech. Nie podoba jej się to, że kobieta próbowała się zabić z powodu męża. Szokuje ją również decyzja Lokatorki, która rozstaje się z mężem, sugerując, że może ona zacząć się prowadzić niemoralnie. Tymczasem nie przeszkadza jej, że w kamienicy mieszka panna lekkich obyczajów. Mówi o niej z godnością, chwaląc jej skromność, zapobiegawczość i zaradność. </p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Rozmowa Dulskiej z lokatorką jest przykładem zderzenia dwóch różnych światopoglądów oraz systemów wartości. Dulska wymawia mieszkanie kobiecie, która przeszła załamanie psychiczne i dopiero powróciła ze szpitala po nieudanej próbie samobójczej. Powodem jej zachowania była zdrada męża ze służącą, czego młoda żona nie mogła znieść. Zapowiedziała również rozstanie z mężem, ponieważ nie potrafi już żyć z człowiekiem, który tak bardzo ją oszukał i skrzywdził. Pani Dulska jednak jest zbulwersowana zachowaniem lokatorki. Uważa, że należy "brudy swoje prać w domu" tak, aby nie dowiedziała się o nich opinia publiczna. Jednocześnie wynajmuje mieszkanie innej samotnej kobiecie, o której mówi się dwuznacznie, jak o pani lekkich obyczajów. Ta jednak jest dla Dulskiej powodem do dumy, ze względu na skromne zachowanie, unikanie rozgłosu oraz utrzymywanie się z samodzielnie zarobionych pieniędzy. Lokatorka uważa, że zachowanie Dulskiej nie jest uczciwe, jednak ta jest przekonana, że już samo pochodzenie ze starego rodu świadczy o jej uczciwości. </p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Pomimo że Lokatorka niedawno przeszła załamanie nerwowe, to jej wypowiedź jest poukładana, logiczna i pełna rozwagi. W jej sposobie mówienia słychać zmęczenie, skromność, wstyd, ale i pełen smutku spokój kobiety. Świadczy o tym zarówno treść wypowiedzi, jak jej sposób (kobieta wielokrotnie musi się hamować, buduje wypowiedź z namysłem), a także duża ilość urywanych zdań, zakończonych wielokropkiem, jakby niedopowiedzeń. Wszystko to składa się na pełen godności obraz doświadczonej życiem, inteligentnej kobiety.</p>
<p>Z kolei wypowiedź Dulskiej często jest pozbawiona ładu. Kobieta jąka się, popełnia błędy ("Ta już to jest tak i żadne nic nie pomoże"), plącze się w swoich wypowiedziach. Jej język jest dosadny, nie boi się nazywać rzeczy po imieniu - wprost nazywa Lokatorkę samobójczynią. Wypowiedź Dulskiej jest pełna ekspresji - zdań wykrzyknikowych i pytań retorycznych, które pełnią funkcję perswazyjną. Zdaje się dominować nad rozmówczynią swoją energią i porywczością. Nie jest to jednak dobry partner do rozmowy - nie przyjmuje żadnych argumentów, prezentując jedynie swoje racje, które są oparte na podwójnej moralności. </p><br><button id="prevPage">Poprzednia strona</button>
<button id="nextPage">Nastepna strona</button>

<script>
    function PageUp(){
        let url = window.location;
        console.log(url.href);
        let urlObject = new URL(url);
        let path = urlObject.pathname;
        let segments = path.split('/');
        segments[segments.length - 2]++;
        let newPath = segments.join('/');
        urlObject.pathname = newPath;
        let newUrl = urlObject.toString();
        console.log(newUrl);
        window.location.href = newUrl;
    }
  
    function PageDown(){
        let url = window.location;
        console.log(url.href);
        let urlObject = new URL(url);
        let path = urlObject.pathname;
        let segments = path.split('/');
        segments[segments.length - 2]--;
        let newPath = segments.join('/');
        urlObject.pathname = newPath;
        let newUrl = urlObject.toString();
        console.log(newUrl);
        window.location.href = newUrl;
    }

    // Get buttons
    const prevButton = document.getElementById('prevPage');
    const nextButton = document.getElementById('nextPage');

    // Set event listeners
    prevButton.addEventListener('click', PageDown);
    nextButton.addEventListener('click', PageUp);
</script>
