<head><meta charset="UTF-8"></head>
<a style="color:red; font-size:25px;">Zadanie 4</a><br>
<p>W utworze Kasprowicza noc może oznaczać wszelkie nieprzyjemne i trudne aspekty życia, które wiążą się ze smutkiem i cierpieniem. One również są ważne w rozwoju każdego człowieka, budowaniu indywidualnego doświadczenia oraz docenianiu tego, co się posiada. Bez takich doświadczeń nie można mówić o szczęściu czy radości. Te odczucia bowiem są widoczne dopiero w zestawieniu z odczuciami negatywnymi. </p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Ostatnia strofa wiersza niesie przesłanie, że w życiu należy akceptować też chwile przykre, trudne, pełne cierpienia i bólu. Również i te aspekty życia są niezbędne do osiągnięcia pełni człowieczeństwa. Łatwo jest bowiem żyć w szczęściu, czego symbolem są wymienione w tekście słoneczne zorze. Czasem zdarzają się też sztormy, wywołane porywistym wiatrem, a więc ludzką złością, zazdrością czy nienawiścią. Wreszcie na każdego z nas czeka cień ostateczny, a więc nieuchronna śmierć, która wiąże się z lękiem i strachem. </p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Wiersz [Rozmiłowała się ma dusza...] jest manifestacją postawy franciszkańskiej. Cechami typowymi dla tej filozofii są: emanująca z wiersza radość, afirmacja świata oraz miłość do przyrody. Widać to wyraźnie w wypowiedzi podmiotu mówiącego, który swe żarliwe uczucia do natury powtarza czterokrotnie, na początku każdej ze zwrotek, wymieniając elementy przyrody, które budzą w nim zachwyt. Osoba wypowiadająca się w utworze akceptuje również cierpienie i zdaje się rozumieć występujące w świecie antynomie, o czym świadczy druga i ostatnia zwrotka. </p><br><head><meta charset="UTF-8"></head>
<a style="color:red; font-size:25px;">Zadanie 7</a><br>
Indywidualne<br><head><meta charset="UTF-8"></head>
<a style="color:red; font-size:25px;">Zadanie 8</a><br>
<p><strong>a) </strong></p>
<p>W utworze Anny Świrszczyńskiej zostały ukazane trudne relacje duszy oraz ciała. Choć są zmuszone współtworzyć człowieka, to jednak bardzo różnią się od siebie. Dusza dba o własne potrzeby, ciało zaś zajmuje się jedynie sobą. Brak między nimi porozumienia - zdają się mówić różnym językiem, nie słuchając się wzajemnie i ignorując wzajemne potrzeby.</p>
<p> </p>
<p><strong>b)</strong></p>
<p>Głównym podobieństwem w ujęciu duszy w wierszu młodopolskiego poety oraz w utworze współczesnym jest zamiłowanie duszy do filozoficznych rozważań, również tych natury ontologicznej czy eschatologicznej. Obydwa ujęcia zdają się pochylać nad pytaniem o sens ludzkiej egzystencji oraz jej kres ("Rozmiłowała się ma dusza/ W przepastnej nocy mgłach, / Gdy druh mój, śmierć, na połów rusza, / A przed nią lęk i strach."; "Dusza pyta ciała: / - W tobie czy we mnie zacznie się umieranie?"). Jednak w wierszu Kasprowicza dusza zdaje się harmonizować z ciałem, w przeciwieństwie do dychotomii duszy i ciała ukazanej u Świrszczyńskiej. To przecież poprzez zmysły, które są częścią ciała, dusza ma szansę odbierać rzeczywistość. Jej rozważania są z bardziej przyziemne - dostrzega piękno otaczającego ją świata, które oddziałuje na nią w sposób bezpośredni, powodując odczucie radości. </p><br>