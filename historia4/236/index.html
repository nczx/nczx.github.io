<!DOCTYPE html>
<head>
<meta charset='UTF-8'>
<style>
    @font-face{font-family:KaTeX_Main fallback;size-adjust:95%;src:local("Times New Roman"),local("LiberationSerif")}@font-face{font-family:KaTeX_Main fallback;size-adjust:83%;src:local("Noto Serif")}:root{--odr-text-decoration-color:currentColor;--odr-math-text-font-family:KaTeX_Main,"KaTeX_Main fallback",serif}.odr-strikethrough{text-decoration-color:var(--odr-text-decoration-color)}.odr-downdiagonalstrike,.odr-updiagonalstrike{-webkit-text-size-adjust:100%;text-size-adjust:100%;display:inline-block;position:relative;white-space:nowrap}.odr-downdiagonalstrike:not(.odr-strikethrough),.odr-updiagonalstrike:not(.odr-strikethrough){text-decoration:none}.odr-downdiagonalstrike:after,.odr-updiagonalstrike:before{bottom:0;content:"";left:0;position:absolute;right:0;top:0}.odr-updiagonalstrike:before{background:linear-gradient(to right bottom,transparent calc(50% - 1px),var(--odr-text-decoration-color) 49.5%,var(--odr-text-decoration-color) 50.5%,transparent calc(50% + 1px))}.odr-downdiagonalstrike:after{background:linear-gradient(to right top,transparent calc(50% - 1px),var(--odr-text-decoration-color) 49.5%,var(--odr-text-decoration-color) 50.5%,transparent calc(50% + 1px))}.odr-updiagonalstrike:before.odr-downdiagonalstrike:after{background:linear-gradient(to right bottom,transparent calc(50% - 1px),var(--odr-text-decoration-color) 49.5%,var(--odr-text-decoration-color) 50.5%,transparent calc(50% + 1px)),linear-gradient(to right top,transparent calc(50% - 1px),var(--odr-text-decoration-color) 49.5%,var(--odr-text-decoration-color) 50.5%,transparent calc(50% + 1px))}.odr-comment,.odr-footnote{font-size:.8333357142857143em}math-expr{font-size:1.15rem}.katex{font-family:var(--odr-math-text-font-family)}.katex-display>.katex{white-space:normal}.katex-html>.base{padding-bottom:.25em;padding-top:.25em} 
</style>
<link href="https://cdn.jsdelivr.net/npm/katex@0.16.8/dist/katex.css" rel="stylesheet"/>
<script src="https://cdn.jsdelivr.net/npm/katex@0.16.8/dist/katex.js"></script>
<script src="https://unpkg.com/asciimath2tex@1.2.1/dist/asciimath2tex.umd.js"></script>
<script src="https://cdn.jsdelivr.net/npm/katex@0.16.8/dist/contrib/mhchem.min.js"></script>
<script>
  window.WebFontConfig = {
    custom: {
      families: ['KaTeX_AMS', 'KaTeX_Caligraphic:n4,n7', 'KaTeX_Fraktur:n4,n7',
        'KaTeX_Main:n4,n7,i4,i7', 'KaTeX_Math:i4,i7', 'KaTeX_Script',
        'KaTeX_SansSerif:n4,n7,i4', 'KaTeX_Size1', 'KaTeX_Size2', 'KaTeX_Size3',
        'KaTeX_Size4', 'KaTeX_Typewriter'],
    },
  };
</script>
<script src="https://cdn.jsdelivr.net/npm/webfontloader@1.6.28/webfontloader.js"></script>
<script>
        const parser = new AsciiMathParser();
        document.addEventListener("DOMContentLoaded", function () {
            const mathExprs = document.querySelectorAll('math-expr');
    
            mathExprs.forEach(function (element) {
                var expr = element.getAttribute('expr');
                const span = document.createElement('span');

                if (!expr.includes("\\displaystyle")) {
                    var expr = parser.parse(expr);
                }

                katex.render(expr, span, {
                    throwOnError: false,
                });
                
                element.appendChild(span);
            });
        });
</script>
</head>
<a style="color:red; font-size:25px;">?</a><br>
<p><strong>1) </strong>Przykładowa ocena:</p>
<p>Polsce nie groziła interwencja wojsk Układu Warszawskiego w grudniu 1981 r., ponieważ (przykładowe argumenty):</p>
<ul>
<li>ewentualna interwencja mogła spowodować olbrzymie koszty polityczne i finansowe dla ZSRS (np. zerwanie przez USA kontaktów handlowych z ZSRS),  </li>
<li>interwencja w PRL była ostatecznością dla ZSRS, </li>
<li>sowieckie kręgi decyzyjne zdawały sobie sprawę, że skala oporu w Polsce jest ogromna i uwikłanie się w te sprawy, będzie dla ZSRS problematyczne i pociągnie za sobą wiele ofiar (Sowieci byli zaangażowaniu w wojnę w Afganistanie), </li>
<li>stan wojenny był "mniejszym złem", </li>
<li>na Moskwę intensywnie naciskali zarówno Ronald Regan jak i Jan Paweł II, </li>
<li>wśród teoretycznych sojuszników w układzie nie było całkowitej jedności co do interwencji.</li>
</ul>
<p><strong>2) </strong>Potencjalne konsekwencje interwencji sił Układu Warszawskiego to np.:</p>
<ul>
<li>znaczny opór społeczny ze strony Polaków, </li>
<li>wiele ofiar, </li>
<li>konieczność rozproszenia sił przez ZSRS (w tym czasie trwał konflikt w Afganistanie),</li>
<li>skomplikowanie położenia ZSRS na arenie międzynarodowej (wzrost napięć na linii ZSRS-USA). </li>
</ul><br><a style="color:red; font-size:25px;">Zadanie 1</a><br>
<table border="1" style="border-collapse:collapse;width:100%;">
<tbody>
<tr style="height:17px;text-align:center;">
<td colspan="2" style="width:50%;height:17px;background-color:#cc66ff;"><strong>Największe strajki robotnicze w okresie PRL i ich skutki</strong></td>
</tr>
<tr style="height:17px;text-align:center;">
<td style="background-color:#cc99ff;height:17px;"><strong>Strajki robotnicze</strong></td>
<td style="background-color:#cc99ff;height:17px;"><strong>Skutki</strong></td>
</tr>
<tr style="height:17px;text-align:center;">
<td style="width:50%;height:16px;"><strong>1956 r. (Poznański czerwiec)</strong></td>
<td style="width:50%;height:16px;">
<ul>
<li>śmierć ponad 70 osób, </li>
<li>700 osób zostało aresztowanych.</li>
<li>zaostrzenie walk wewnętrznych w PZPR, </li>
<li>wzrost liczby protestów organizowanych za granicą,</li>
<li>zmiany w strukturach partii - I sekretarzem KC PZPR zostaje Władysław Gomułka,</li>
<li>zaprzestanie stalinowskiego terroru,</li>
<li>usunięcie doradców sowieckich ze służby bezpieczeństwa i wojska, </li>
<li>zniesienie Komitetu ds. Bezpieczeństwa Publicznego, </li>
<li>uwolnienie prymasa Stefana Wyszyńskiego, </li>
<li>przywrócenie religii w szkołach, </li>
<li>osłabienie nacisków politycznych w sferze kultury.</li>
</ul>
</td>
</tr>
<tr style="height:17px;text-align:center;">
<td style="width:50%;height:13px;"><strong>1970 r. (Grudzień 1970 r.)  </strong></td>
<td style="width:50%;height:13px;">
<ul>
<li>w wyniku wydarzeń na Wybrzeżu zginęło 45 osób, a 1165 zostało rannych, </li>
<li>uczestnicy protestów byli zwalniani z pracy i represjonowani,</li>
<li>nastąpiły zmiany w kierownictwie partii - Gomułka został odsunięty od władzy, a stanowisko I sekretarza KC PZPR objął Edward Gierek. </li>
</ul>
</td>
</tr>
<tr style="text-align:center;">
<td style="width:50%;height:17px;"><strong>1976 r. (wystąpienia w Radomiu, Ursusie i Płocku)</strong></td>
<td style="width:50%;height:17px;">
<ul>
<li>wystąpienia robotnicze w Radomiu, Ursusie i Płocku zostały brutalnie stłumione przez milicję oraz ZOMO, </li>
<li>wiele osób aresztowano, a zatrzymanych bito. Słynne stały się tzw. ścieżki zdrowia, </li>
<li>robotnicy, którzy brali udział w demonstracjach byli szykanowani i zwalniani z pracy, </li>
<li>represje wobec protestujących spowodowały powstanie Komitetu Obrony Robotników (KOR) z Jackiem Kuroniem, Janem Lityńskim i Janem Józefem Lipskim na czele. Udział w pracach KOR-u brali również: Antoni Macierewicz, Adam Michnik i Zbigniew Romaszewski,</li>
<li>po raz pierwszy w powojennej historii doszło do sojuszu inteligencji z robotnikami, </li>
<li>aby w przyszłości uniknąć zamieszek, po wydarzeniach Czerwca 1976 r. władze wprowadziły tzw. ciche podwyżki.</li>
</ul>
</td>
</tr>
<tr style="text-align:center;">
<td style="width:50%;height:17px;"><strong>1980 r. (Sierpień 1980 r.)</strong></td>
<td style="width:50%;height:17px;">
<ul>
<li>powołanie Międzyzakładowego Komitetu Strajkowego (MKS), </li>
<li>sformułowanie przez strajkujących robotników 21 postulatów o charakterze polityczno-ekonomicznym, </li>
<li>zgoda władz na utworzenie niezależnych związków zawodowych,</li>
<li>zgoda władz na: prawo do strajku, wolność słowa, zwolnienie więźniów politycznych, </li>
<li>utrata władzy przez Edwarda Gierka, na jego następcę wybrano Stanisława Kanię.</li>
</ul>
</td>
</tr>
</tbody>
</table><br><a style="color:red; font-size:25px;">Zadanie 2</a><br>
<p>Do narodzin opozycji politycznej w PRL doszło <strong>w latach 60. XX wieku.</strong> Wówczas zaczęły tworzyć się <strong>pierwsze zalążki organizacji opozycyjnych.</strong> Wywodziły się one po części <strong>z dawnych członków PZPR, którzy widzieli potrzebę przeprowadzenia reform ekonomicznych i politycznych, ale w ramach istniejącego systemu.</strong> </p>
<p>Jednakże to wydarzenia w <strong>II połowie lat 70.</strong> wpłynęły na intensywniejsze tworzenie się opozycji. Wynikało to ze <strong>zmiany w konstytucji</strong> polegające na uznaniu PZPR za przewodnią siłę polityczną w Polsce. Do ustawy zasadniczej dodano także fragmenty o umacnianiu przyjaźni i współpracy z ZSRR. Oba fragmenty wywołały protesty środowisk opozycyjnych i Kościoła. Ponadto doszło do <strong>strajków w 1976 roku.</strong> Z pomocą represjonowanym nadeszli działacze opozycji - Kuroń, Lipski, Lityński. Utworzyli oni w 1976 r. <strong>Komitet Obrony Robotników.</strong> KOR składał się z ludzi o zróżnicowanych poglądach i dlatego wśród jego działaczy doszło do sporów. Doprowadziło to do powstania nowych ośrodków opozycyjnych. W 1977 r. powołano <strong>Ruch Obrony Praw Człowieka</strong> <strong>i Obywatela</strong> z <strong>Andrzejem Czumą</strong> i <strong>Leszkiem Moczulskim</strong> na czele. Ten ostatni w 1979 r. utworzył <strong>Konfederację Polski Niepodległej.</strong> Na <strong>Górnym Śląsku Kazimierz Świtoń</strong> założył <strong>Wolne Związki Zawodowe.</strong> Ten sam pomysł realizowali na Wybrzeżu np. <strong>Andrzej Gwiazda. Aleksander</strong> Hall w Gdańsku powołał <strong>Ruch Młodej Polski. </strong></p><br><a style="color:red; font-size:25px;">Zadanie 3</a><br>
<p>Ekipa Edwarda Gierka obejmując władzę postawiła sobie dwa główne cele w zakresie gospodarki:</p>
<ul>
<li>podniesienie stopy życiowej polskiego społeczeństwa (dobrobyt), </li>
<li>modernizacja i unowocześnienie polskiej gospodarki.</li>
</ul>
<p>W 1971 r. zorganizowano VI Zjazd PZPR pod hasłem: "Aby Polska rosła w siłę, a ludziom żyło się dostatniej". Zakładano, że w ciągu 5-lat <strong>dochód państwa wzrośnie o 18%</strong>. Realizując te założenia ekipa Gierka zaciągnęła <strong>ogromne kredyty</strong> w zachodnich bankach komercyjnych z przeznaczeniem na zakup licencji mających unowocześnić polską gospodarkę i budowę nowych zakładów przemysłowych. Zyski ze sprzedaży wyprodukowanych towarów zamierzano przeznaczyć na spłatę zadłużenia. W sumie zakupiono 377 licencji (np. na Coca Colę, Malboro, Fiata 126 p, sztucery myśliwskie i autobusy niskopodłogowe). Jerzy Olszewski (minister handlu zagranicznego i gospodarki morskiej) mawiał: "Niech się martwią ci, którzy pożyczają, a nie ci, którzy biorą". W konsekwencji większość licencji okazała się <strong>przestarzała</strong> lub <strong>nieprzystająca do polskich warunków</strong>. Wrósł co prawda import, jednak <strong>eksport nie przynosił oczekiwanych zysków</strong>. <strong>Wysokie oprocentowanie kredytów</strong> spowodowało wzrost zadłużenia Polski. </p>
<p>W dekadzie rządów Edwarda Gierka zrealizowano <strong>kilka większych inwestycji gospodarczych</strong>: m.in. budowę Huty Katowice, Portu Północnego w Gdańsku, Elektrowni w Bełchatowie. Zwiększono nakłady na budownictwo mieszkaniowe. To wówczas powstawały wielkie osiedla mieszkalne z wielkiej płyty.</p>
<p><strong>Mocne strony sytuacji gospodarczej pod rządami Gierka:</strong></p>
<ul>
<li>dążenie do odbudowy "drugiej Polski", </li>
<li>celem polityki było podniesienie stopy życiowej polskiego społeczeństwa i zadbanie o jego dobrobyt, </li>
<li>chęć unowocześnienia i modernizacji Polski, </li>
<li>pozyskane fundusze inwestowano w przemysł samochodowy i budownictwo, </li>
<li>budowano gigantyczne przedsiębiorstwa, m.in. kopalnię węgla w Bełchatowie, i na Bogdance, Hutę "Katowice",</li>
<li>oddano trasę szybkiego ruchu Warszawa-Katowice, do dziś zwana potocznie "gierkówką"’,</li>
<li>podniesiono płace, renty,</li>
<li>uruchomiono masową produkcję samochodu, który miał być samochodem rodzinnym dla przeciętnego Polaka, czyli Fiat 126p, zwany maluchem,</li>
<li>pojawiły się towary trudno dostępne, np. tekstylia,</li>
<li>rozpoczęto produkcję napoju o nazwie Coca-Cola uznawanego w czasach stalinowskich za symbol imperializmu USA,</li>
<li>działała sieć sklepów, czyli tzw. Pewex, w których za zachodnie waluty można było kupić zagraniczne artykuły. </li>
</ul>
<p><strong>Słabe strony sytuacji gospodarczej pod rządami Gierka:</strong></p>
<ul>
<li>Gierek i jego ekipa zaciągając kredyty, zamierzali przeznaczyć je na zakup nowoczesnych technologii zachodnich,</li>
<li>wyższy standard życia to wynik konsumpcji na kredyt, </li>
<li>Polska szybko znalazła się w pułapce kredytowej - zadłużenie przekroczyło 8 mld dolarów, a władze nie miały pieniędzy na spłatę odsetek (fakt ten utrzymywano w tajemnicy przed społeczeństwem),</li>
<li>w połowie lat 70. XX w. dało się zauważyć początki kryzysu gospodarczego,</li>
<li>problem stanowiło też tzw. ukryte bezrobocie, czyli zatrudnianie większej ilości pracowników, niż było to konieczne. Prowadziło to do demoralizacji pracowników, stąd słynne powiedzenie: "Czy się stoi, czy się leży, dwa tysiące się należy", </li>
<li>niewydolność socjalistycznej gospodarki - produkowane towary były marnej jakości i z trudem znajdowały nabywców, </li>
<li>na szeroką skalę rozkradano materiały, które początkowo zamierzano wykorzystać do realizacji nowych inwestycji,</li>
<li>polscy urzędnicy nie byli odpowiednio wykwalifikowani do działań na rynkach zachodnich, prowadziło to do korupcji oraz zakupu niepotrzebnych oraz niedochodowych licencji.  </li>
</ul>
<p><img alt="" height="327" src="./data/1189430-0.jpg" width="246"/></p>
<p>Edward Gierek, źródło zdjęcia: Wikimedia Commons. </p><br><a style="color:red; font-size:25px;">Zadanie 4</a><br>
<p><strong>Przyczyny strajków, które wybuchły latem 1980 r.:</strong></p>
<ul>
<li>podwyżka cen mięsa i wędlin, wprowadzone przez ekipę rządzącą Edwarda Gierka,  </li>
<li>zapaść gospodarcza kraju, </li>
<li>kolejki w sklepach, </li>
<li>brak towarów na półkach, </li>
<li>powszechnie niezadowolenie społeczne z sytuacji ekonomicznej i politycznej, </li>
<li>podniesienie cen mięsa i wędlin w zakładowych kioskach spożywczych i stołówkach, </li>
<li>pogarszające się warunki życia Polaków, </li>
<li>dławienie wolności słowa, </li>
<li>wystąpienia robotników w zakładach pracy, </li>
<li>coraz odważniejsza krytyka władz komunistycznych. </li>
</ul>
<p><strong>Skutki strajków, które wybuchły latem 1980 r.:</strong></p>
<ul>
<li>fala strajków w różnych regionach Polski, </li>
<li>ustąpienie Edwarda Gierka ze stanowiska I sekretarza,</li>
<li>mianowanie Stanisława Kani na I sekretarza KC PZPR</li>
<li>powstanie NSZZ "Solidarność",</li>
<li>powołanie Międzyzakładowego Komitetu Strajkowego, </li>
<li>spisanie 21 postulatów MKS, </li>
<li>powstanie "Solidarności" i jej masowy charakter zapoczątkował dekadę przełomowych zmian w historii, które doprowadziły do upadku komunizmu. </li>
</ul>
<p><img alt="" height="331" src="./data/1189448-0.jpg" width="476"/></p>
<p>Strajkujący w Stoczni im. Lenina w Gdańsku w sierpniu 1980 r., źródło zdjęcia: www.dzieje.pl</p><br><a style="color:red; font-size:25px;">Zadanie 5</a><br>
<p><strong>W nocy z 12 na 13 grudnia 1981 r.</strong> nowy przywódca PRL – <strong>generał Wojciech Jaruzelski</strong> ogłosił <strong>wprowadzenie stanu wojennego</strong>. Władzę w kraju objęli wyżsi dowódcy wojskowi skupieni w <strong>Wojskowej Radzie Ocalenia Narodowego</strong> (WRON). To posunięcie było niezgodne z konstytucją PRL, ponieważ trwała wówczas sesja sejmu i to on sprawował najwyższą władzę w państwie.</p>
<p>Na ulice polskich miast wyjechały <strong>czołgi i opancerzone transportery</strong>. Funkcjonariusze MO i SB aresztowali ok. 5 tys. działaczy „Solidarności” oraz osób rzekomo zagrażających bezpieczeństwu państwa. Na terenie Polski rozlokowano 70 tys. żołnierzy z bronią i ciężkim sprzętem oraz 30 tys. milicjantów. Wprowadzono liczne obostrzenia (np. godzinę milicyjną, zakazano działalności części organizacji społecznych).</p>
<table border="1" style="border-collapse:collapse;width:100%;">
<tbody>
<tr style="text-align:center;">
<td colspan="2" style="width:50%;background-color:#00ccff;"><strong>Wprowadzenie stanu wojennego (12/13.12.1981 r.)</strong></td>
</tr>
<tr style="text-align:center;">
<td style="background-color:#99ffff;"><strong>Przyczyny </strong></td>
<td style="background-color:#99ffff;"><strong>Skutki </strong></td>
</tr>
<tr style="text-align:center;">
<td style="width:50%;">
<ul>
<li>trwające na terenie Polski manewry wojsk Układu Warszawskiego pod kryptonimem "Sojuz'81" - możliwość sowieckiej interwencji w PRL wg polskich władz,</li>
<li>przedstawianie "Solidarności" jako siły anarchizującej - taka propaganda głoszona była w szkołach oraz PGR-ach, </li>
<li>chęć zdławienie "Solidarności", </li>
<li>złamanie działaczy "Solidarności", aby mieć na nich wpływ w przyszłości (rozbudowana agentura i system donosicielstwa), </li>
<li>przejęcie pełnej kontroli nad funkcjonowanie struktur w "Solidarności", </li>
<li>zahamowanie rozbudzonych aspiracji wolnościowych polskiego społeczeństwa,</li>
<li>obawa komunistów o utratę władzy,</li>
<li>wzrost nastrojów antykomunistycznych w państwie.</li>
</ul>
</td>
<td style="width:50%;">
<ul>
<li>członkom "Solidarności" zakazano prowadzenia działalności, kilkanaście tysięcy działaczy zamknięto w ośrodkach internowania i więzieniach, </li>
<li>zawieszono prawa i swobody obywatelskie,</li>
<li>wprowadzono godzinę policyjną - obowiązywał odtąd zakaz wychodzenia z domu po godz. 22:00 do 6:00 rano następnego dnia, </li>
<li>wprowadzono patrole wojskowe, które skutecznie wzbudzały lęk wśród obywateli, </li>
<li>zawieszono działalność organizacji niezależnych od państwa, </li>
<li>oddziały wojska i milicji tłumiły protesty obywatelskie. W czasie stanu wojennego zginęło kilkadziesiąt osób. Do ofiar stanu wojennego należy między innymi dziewięciu górników z katowickiej kopalni "Wujek", </li>
<li>wprowadzono cenzurę korespondencji, </li>
<li>kontrolowanie rozmów telefonicznych, </li>
<li>anulowanie rozmów międzymiastowych, </li>
<li>zawieszono działalność organizacji niezależnych od państwa,</li>
<li>zawieszenie wszystkich tytułów prasowych poza "Trybuną Ludu" i "Żołnierzem Wolności",</li>
<li>dziennikarze pracujący w mediach w czasie stanu wojennego zostali starannie dobrani. Część z nich, podejrzewana o sprzyjanie "Solidarności", straciła pracę. W niektórych redakcjach zwolniono większość pracowników,</li>
<li>dziennikarze prowadzący "Dziennik Telewizyjny" występowali w mundurach. Czytali teksty, które wcześniej osobiście zaakceptował Wojciech Jaruzelski.</li>
</ul>
</td>
</tr>
</tbody>
</table>
<p><img alt="" height="282" src="./data/1189481-0.jpg" width="446"/></p>
<p>Wojciech Jaruzelski przygotowujący się do odczytania przemówienia informującego o wprowadzeniu stanu wojennego, źródło zdjęcia: Wikimedia Commons. </p><br>