<!DOCTYPE html>
<head>
<meta charset='UTF-8'>
<style>
    @font-face{font-family:KaTeX_Main fallback;size-adjust:95%;src:local("Times New Roman"),local("LiberationSerif")}@font-face{font-family:KaTeX_Main fallback;size-adjust:83%;src:local("Noto Serif")}:root{--odr-text-decoration-color:currentColor;--odr-math-text-font-family:KaTeX_Main,"KaTeX_Main fallback",serif}.odr-strikethrough{text-decoration-color:var(--odr-text-decoration-color)}.odr-downdiagonalstrike,.odr-updiagonalstrike{-webkit-text-size-adjust:100%;text-size-adjust:100%;display:inline-block;position:relative;white-space:nowrap}.odr-downdiagonalstrike:not(.odr-strikethrough),.odr-updiagonalstrike:not(.odr-strikethrough){text-decoration:none}.odr-downdiagonalstrike:after,.odr-updiagonalstrike:before{bottom:0;content:"";left:0;position:absolute;right:0;top:0}.odr-updiagonalstrike:before{background:linear-gradient(to right bottom,transparent calc(50% - 1px),var(--odr-text-decoration-color) 49.5%,var(--odr-text-decoration-color) 50.5%,transparent calc(50% + 1px))}.odr-downdiagonalstrike:after{background:linear-gradient(to right top,transparent calc(50% - 1px),var(--odr-text-decoration-color) 49.5%,var(--odr-text-decoration-color) 50.5%,transparent calc(50% + 1px))}.odr-updiagonalstrike:before.odr-downdiagonalstrike:after{background:linear-gradient(to right bottom,transparent calc(50% - 1px),var(--odr-text-decoration-color) 49.5%,var(--odr-text-decoration-color) 50.5%,transparent calc(50% + 1px)),linear-gradient(to right top,transparent calc(50% - 1px),var(--odr-text-decoration-color) 49.5%,var(--odr-text-decoration-color) 50.5%,transparent calc(50% + 1px))}.odr-comment,.odr-footnote{font-size:.8333357142857143em}math-expr{font-size:1.15rem}.katex{font-family:var(--odr-math-text-font-family)}.katex-display>.katex{white-space:normal}.katex-html>.base{padding-bottom:.25em;padding-top:.25em} 
</style>
<link href="https://cdn.jsdelivr.net/npm/katex@0.16.8/dist/katex.css" rel="stylesheet"/>
<script src="https://cdn.jsdelivr.net/npm/katex@0.16.8/dist/katex.js"></script>
<script src="https://unpkg.com/asciimath2tex@1.2.1/dist/asciimath2tex.umd.js"></script>
<script src="https://cdn.jsdelivr.net/npm/katex@0.16.8/dist/contrib/mhchem.min.js"></script>
<script>
  window.WebFontConfig = {
    custom: {
      families: ['KaTeX_AMS', 'KaTeX_Caligraphic:n4,n7', 'KaTeX_Fraktur:n4,n7',
        'KaTeX_Main:n4,n7,i4,i7', 'KaTeX_Math:i4,i7', 'KaTeX_Script',
        'KaTeX_SansSerif:n4,n7,i4', 'KaTeX_Size1', 'KaTeX_Size2', 'KaTeX_Size3',
        'KaTeX_Size4', 'KaTeX_Typewriter'],
    },
  };
</script>
<script src="https://cdn.jsdelivr.net/npm/webfontloader@1.6.28/webfontloader.js"></script>
<script>
        const parser = new AsciiMathParser();
        document.addEventListener("DOMContentLoaded", function () {
            const mathExprs = document.querySelectorAll('math-expr');
    
            mathExprs.forEach(function (element) {
                var expr = element.getAttribute('expr');
                const span = document.createElement('span');

                if (!expr.includes("\\displaystyle")) {
                    var expr = parser.parse(expr);
                }

                katex.render(expr, span, {
                    throwOnError: false,
                });
                
                element.appendChild(span);
            });
        });
</script>
</head>
<a style="color:red; font-size:25px;">?</a><br>
<p><strong>1) </strong>Przyczyny postawy sojuszników Polski we wrześniu 1939 r.:</p>
<ul>
<li>dowództwo francuskie wierzyło w plan defensywny, który sprawdził się podczas I wojny światowej, i dlatego armia nie podejmowała się działań ofensywnych i bombardowań,  </li>
<li>wojskowi i politycy francuscy pamiętali o stratach ludzkich poniesionych w czasie I wojny światowej, </li>
<li>niezdecydowana postawa francuskiego premiera Daladiera, </li>
<li>narastająca krytyka wobec ugodowej polityki premiera Wielkiej Brytanii Nevile'a Chamberlaina. </li>
</ul>
<p><strong>2) </strong>Przykładowa odpowiedź: Sojusz Polski z Niemcami lub ZSRS, nie był możliwy, ponieważ:</p>
<ul>
<li>prędzej czy później zostałby on złamany, a państwo polskie podporządkowane jednemu z wymienionych państw, </li>
<li>do ataku i tak by doszło, tylko że później, </li>
<li>Niemcy i ZSRS dążyłyby do podporządkowania Polski, </li>
<li>Sowieci byli zdeterminowani, by przeć na zachód Europy, by rozprzestrzenić tam idee komunizmu, </li>
<li>Niemcom zależało na zdobyciu przestrzeni życiowej i uważali Słowian za podludzi. </li>
</ul><br><a style="color:red; font-size:25px;">Zadanie 1</a><br>
<p><strong>Przyczyny klęski Polski w wojnie obronnej we wrześniu 1939 r.:</strong></p>
<p>- zastosowanie przez Niemców taktyki wojny błyskawicznej,</p>
<p>- lepsze zaplecze wojskowe wroga - agresorzy, posiadali silny atut w postaci wojsk pancernych, rozbudowanego lotnictwa, a także przewagi ogniowej na morzu, dlatego tak szybko posuwali się w głąb naszego kraju,  </p>
<p>- przestarzała organizacja wojska polskiego,</p>
<p>- względy strategiczne - Polska została zaatakowana ze wszystkich stron,</p>
<p>- osamotnienie państwa polskiego w walce z najeźdźcami,</p>
<p>- bezczynność zachodnich sojuszników,</p>
<p>- oparcie działań zbrojnych na obronie - Naczelny Wódz marszałek Edward Rydz-Śmigły główny cel walk sformułował następująco: "nie dać się rozbić przed rozpoczęciem działań sprzymierzonych na Zachodzie",</p>
<p>- w Polsce w pierwszych dniach kampanii wrześniowej nastąpiło opóźnienie mobilizacji powszechnej - zdołano zmobilizować tylko ok. 70% planowanych sił polskich. Reszta żołnierzy i dowódców nie zdążyła dotrzeć do swoich jednostek, nastąpiło również zerwanie łączności, </p>
<p>- zbyt późno opracowany plan obrony,</p>
<p>- błędne założenie polskiego dowództwa o rozmieszczeniu wojsk wzdłuż granic państwa, </p>
<p>- prowadzenie przez Niemcy wojny totalnej - niszczono nie tylko węzły komunikacyjne, punkty łączności czy ważne jednostki wojskowe, ale także miasta, wsie i drogi, a podczas ataków ginęli niewinni cywilne, </p>
<p>- konieczność prowadzenia od 17 września 1939 r. walki na dwa fronty, </p>
<p>- wyjazd polskich władz do Rumunii, </p>
<p>- klęska była nieunikniona po tym, jak Niemcy zawarły układ z ZSRS. </p>
<p><img alt="" height="278" src="./data/1180113-0.jpg" width="429"/></p>
<p>Pancernik Schleswig-Holstein w gdańskim porcie, źródło zdjęcia: Wikimedia Commons. </p><br><a style="color:red; font-size:25px;">Zadanie 2</a><br>
<p><strong>Etapy niemieckich podbojów w Europie w latach 1939-1941:</strong></p>
<ul>
<li>niemiecki atak na Polskę - 01.09.1939 r. (wybuch II wojny światowej),</li>
<li>podbój Danii i Norwegii - kwiecień 1940 r.,</li>
<li>niemiecki atak na Holandię, Belgię, Luksemburg, rozpoczęcie agresji przeciwko Francji (Fall Gelb) - maj 1940 r.,  </li>
<li>wkroczenie wojsk niemieckich do Paryża, kapitulacja Francji wobec Niemiec i Włoch - czerwiec 1940 r.,</li>
<li>rozpoczęcie bombardowań Wielkiej Brytanii, bitwa o Anglię - lipiec sierpień 1940 r.,</li>
<li>przygotowanie plany wojny niemiecko-radzieckiej (plan Barbarossa) - grudzień 1940 r., </li>
<li>ofensywa wojsk niemieckich w północnej części Afryki - marzec 1941 r., </li>
<li>agresja wojsk niemieckich i niemieckich na Bałkany - kwiecień 1941 r., </li>
<li>atak Niemiec na ZSRS - 22 czerwca 1941 r.</li>
</ul><br><a style="color:red; font-size:25px;">Zadanie 3</a><br>
<p><strong>Przebieg działań zbrojnych na froncie wschodnim w latach 1941-1944:</strong></p>
<p><strong>22.06.1941 r. nastąpiła niemiecka agresja na Związek Radziecki.</strong> Stanowiła ona początek <strong>Wielkiej Wojny Ojczyźnianej.</strong> Wojska niemieckie szybko przesuwały się na wschód wobec sowieckiego nieprzygotowania. Niemcy uderzyli w trzech kierunkach: <strong>północnym</strong> (na Leningrad), <strong>środkowym</strong> (na Białoruś) i <strong>południowym</strong> (na Kaukaz). W lipcu 1941 r. <strong>Wermacht zajął Mińsk i Smoleńsk,</strong> następnie wkroczył do <strong>Kijowa,</strong> a na północy rozpoczęło się oblężenie <strong>Leningradu.</strong> Trwało ono 900 dni. Kosztowało życie ok. miliona ofiar wśród ludności cywilnej, a dostawy żywności organizowane były zimą przez zamarznięte jezioro Ładoga. </p>
<p>W 1942 r. Rzesza rozpoczęła nową ofensywę. Była ona skierowana w kierunku południowo-wschodnim. Niemcy prędko zajęli <strong>Krym</strong> i <strong>Kaukaz,</strong> następnie ruszyli na <strong>Stalingrad.</strong> Od sierpnia 1942 r. do lutego 1943 r. trwała <strong>bitwa</strong> <strong>stalingradzka.</strong> Zakończyła się ona <strong>kapitulacją Niemiec.</strong> <strong>Sowieci przystąpili do</strong> <strong>kontrofensywy.</strong> W lipcu 1943 r. doszło do bitwy na <strong>łuku kurskim.</strong> Od tego momentu nastąpiło<strong> przecięcie inicjatywy przez Armię Czerwoną</strong>, która sforsowała Dniepr, wyzwoliła Kijów, a w styczniu <strong>1944 r.</strong> Rosjanie przekroczyli dawną granicę Polski. W maju 1944 r. padł Sewastopol, a w październiku nastąpiło przemianowanie frontów radzieckich na białoruski i ukraiński, co wynikało z przejścia Armii Czerwonej do kontrofensywy. </p><br><a style="color:red; font-size:25px;">Zadanie 4</a><br>
<p>Już pierwszego dnia wojny, Niemcy rozpoczęli <strong>prześladowania ludności żydowskiej</strong>. Osobom żydowskiego pochodzenia nakazano noszenie <strong>opasek z gwiazdą Dawida</strong>, które miały wyróżniać ich spośród pozostałej części społeczeństwa. Żydów szykanowano i ośmieszano. Wkrótce <strong>(od 1940 r.)</strong> przystąpiono do umieszczania ludności żydowskiej w specjalnie wydzielonych obszarach, zwanych <strong>gettami</strong>, gdzie panował głód i wybuchały epidemie. Za ich opuszczenie groziła kara śmierci. Jesienią<strong> 1941 r</strong>. Niemcy podjęli <strong>decyzję o "ostatecznym rozwiązaniu kwestii żydowskiej"</strong>, co było równoznaczne z wprowadzeniem w życie planu zagłady wszystkich europejskich Żydów. Szczegóły tych nieludzkich planów opracowano <strong>20 I 1942 r. na konferencji w Wannsee</strong>, nieopodal Berlina. Całym przedsięwzięciem dowodził niemiecki zbrodniarz - Adolf Eichmann. <strong>Akcja eksterminacji</strong>,<strong> prowadzona w latach 1942-1943</strong>, polegała na wywożeniu Żydów do<strong> obozów zagłady</strong>, gdzie mordowano ich przy pomocy gazu - cyklonu B oraz spalin samochodowych. Tego typu obozy powstały w <strong>Treblince</strong>, <strong>Bełżcu</strong>, <strong>Chełmie nad Nerem</strong>, <strong>Sobiborze</strong>, <strong>Majdanku</strong> i <strong>Brzezince</strong>. <strong>W wyniku Holokaustu śmierć poniosło 6 mln europejskich Żydów, z czego połowę stanowili Żydzi zamieszkujący ziemie polskie</strong>.</p>
<p><img alt="" height="271" src="./data/1180145-0.jpg" width="430"/></p>
<p>Tory kolejowe, wartownia i brama główna prowadząca do Auschwitz Birkenau, źródło zdjęcia: Wikimedia Commons.</p><br><a style="color:red; font-size:25px;">Zadanie 5</a><br>
<table border="1" style="border-collapse:collapse;width:100%;">
<tbody>
<tr style="text-align:center;">
<td style="background-color:#99ff99;height:17px;width:33.304%;">
<p><strong>Konferencja w Teheranie</strong></p>
<p><strong>28 listopada - 1 grudnia 1943 r.</strong></p>
</td>
<td style="background-color:#99ff99;height:17px;width:33.304%;">
<p><strong>Konferencja w Jałcie</strong></p>
<p><strong>4 lutego - 11 lutego 1945 r.</strong></p>
</td>
<td style="background-color:#99ff99;height:17px;width:33.304%;">
<p><strong>Konferencja w Poczdamie</strong></p>
<p><strong>17 lipca - 2 sierpnia 1945 r.</strong></p>
</td>
</tr>
<tr style="text-align:center;">
<td style="width:33.304%;height:17px;">
<ul>
<li>utworzenie drugiego frontu we Francji, w maju 1944 r., </li>
<li>udzielenia pomocy oddziałom Tity w Jugosławii,</li>
<li>rozmawiano także o utworzeniu Organizacji Narodów Zjednoczonych oraz o Europejskiej Komisji Doradczej,  </li>
<li>ustalono, że żadna ze stron nie zawrze separatystycznego pokoju z Niemcami i będzie dążyć do bezwarunkowej kapitulacji i likwidacji III Rzeszy,</li>
<li>ustalono, iż Niemcy zostaną podzielone na strefy okupacyjne.</li>
</ul>
</td>
<td style="width:33.304%;height:17px;">
<ul>
<li>ZSRS, USA, Wielka Brytania i Francja będą okupowały wyznaczone na konferencji 4 strefy Niemiec,</li>
<li>obciążono Niemcy reparacjami wojennymi,</li>
<li>uznano konieczność uregulowania stosunków między Bułgarią i Jugosławią,</li>
<li>Stalin zobowiązał się do przystąpienia w dwa do trzech miesięcy po kapitulacji Niemiec do wojny z Japonią.</li>
</ul>
</td>
<td style="width:33.304%;height:17px;">
<ul>
<li>obarczenie Niemiec za wybuch II wojny światowej,</li>
<li>przeprowadzenie demilitaryzacji, denazyfikacji, demokratyzacji i dekartelizacji Niemiec,</li>
<li>wypłacenie przez Niemcy odszkodowań,</li>
<li>ukaranie zbrodniarzy hitlerowskich </li>
</ul>
</td>
</tr>
<tr style="text-align:center;">
<td colspan="3" style="width:99.912%;background-color:#00ff00;height:17px;"><strong>Postanowienia dotyczące Polski i Polaków </strong></td>
</tr>
<tr style="text-align:center;">
<td style="width:33.304%;height:17px;">
<ul>
<li>ustalono nową granicę wschodnią Polski i ZSRR na tak zwanej linii Curzona,</li>
<li>zachodnia granica Polski miała przebiegać na linii Odry,</li>
<li>ziemie z Opolszczyzną, Gdańskiem, Warmią i Mazurami miały należeć do Polski.</li>
</ul>
</td>
<td style="width:33.304%;height:17px;">
<ul>
<li>Polska utraciła Kresy Wschodnie na rzecz ZSRR,</li>
<li>ustalono rekompensatę terytorialną dla Polski w postaci ziemi lubuskiej, Pomorza Zachodniego, Dolnego Śląska i Śląska Opolskiego, części Prus Wschodnich oraz byłego Wolnego Miasta Gdańska,</li>
<li>mocarstwa zgodziły się na utworzenie Tymczasowego Rządu Jedności Narodowej.</li>
</ul>
</td>
<td style="width:33.304%;height:17px;">
<ul>
<li>15% reparacji wojennych przyznanych ZSRR miała otrzymać Polska,</li>
<li>dokonanie przesiedleń ludności niemieckiej z terenów Czechosłowacji, Polski i z Węgier, </li>
<li>Polsce przyznano administrację nad Gdańskiem, częścią Prus Wschodnich oraz terenami do Odry i Nysy Łużyckiej. Szczegółowy przebieg granicy uregulować miała odrębna konferencja (ostatecznie do niej doszło).</li>
</ul>
</td>
</tr>
</tbody>
</table>
<p><img alt="" height="449" src="./data/1180262-0.jpg" width="449"/></p>
<p>Źródło zdjęć: Wikimedia Commons. </p><br><a style="color:red; font-size:25px;">Zadanie 6</a><br>
<p><strong>Przyczyny użycia bomby atomowej przez USA w 1945 r.:</strong></p>
<ul>
<li>po konferencji poczdamskiej Japonia odrzuciła wystosowane przez aliantów ultimatum i wezwanie do bezwarunkowej kapitulacji,  </li>
<li>premier Japonii Kantaro Suzuki oświadczył, że zignoruje deklarację poczdamską, </li>
<li>ważną rolę w Japonii odgrywali fanatyczni wojskowi, którzy chcieli kontynuować walkę z USA,</li>
<li>według prezydenta USA zrzucenie bomby było jedynym rozwiązaniem, aby zakończyć konflikt z Japonią,</li>
<li>Harry Truman uważał, że gdyby Amerykanie musieli dokonać inwazji lądowej na wyspy japońskie, niewątpliwie kosztowałoby to życie wielu tysięcy ludzi. </li>
</ul>
<p><strong>Skutki użycia bomby atomowej przez USA w 1945 r.:</strong></p>
<ul>
<li>utrata życia przez niewinnych ludzi - oficjalne szacunki amerykańskie mówiły o 70 tys. śmiertelnych ofiar w Hiroszimie, natomiast Jezuici prowadzący misję w Hiroszimie podawali liczbę co najmniej 100 tys. zabitych, w Nagasaki zginęły 74 tysiące mieszkańców, dalszych 45 tysięcy zmarło później,</li>
<li>choroba popromienna, skażenie radioaktywne, nowotwory, </li>
<li>zostało zniszczonych blisko 90% budynków, </li>
<li>praktyczna zagłada obu miast, </li>
<li>doprowadzenie do kapitulacji Japonii, </li>
<li>Japonia znalazła się pod okupacją amerykańską i przekształciła się w pokojowe, demokratyczne państwo.</li>
</ul>
<p><img alt="" height="312" src="./data/1180311-0.jpg" width="393"/></p>
<p>Japoński minister spraw zagranicznych Mamoru Shigemitsu podpisuje akt bezwarunkowej kapitulacji Japonii, źródło zdjęcia: Wikimedia Commons. </p><br>