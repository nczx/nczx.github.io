<!DOCTYPE html>
<head>
<meta charset='UTF-8'>
<style>
    @font-face{font-family:KaTeX_Main fallback;size-adjust:95%;src:local("Times New Roman"),local("LiberationSerif")}@font-face{font-family:KaTeX_Main fallback;size-adjust:83%;src:local("Noto Serif")}:root{--odr-text-decoration-color:currentColor;--odr-math-text-font-family:KaTeX_Main,"KaTeX_Main fallback",serif}.odr-strikethrough{text-decoration-color:var(--odr-text-decoration-color)}.odr-downdiagonalstrike,.odr-updiagonalstrike{-webkit-text-size-adjust:100%;text-size-adjust:100%;display:inline-block;position:relative;white-space:nowrap}.odr-downdiagonalstrike:not(.odr-strikethrough),.odr-updiagonalstrike:not(.odr-strikethrough){text-decoration:none}.odr-downdiagonalstrike:after,.odr-updiagonalstrike:before{bottom:0;content:"";left:0;position:absolute;right:0;top:0}.odr-updiagonalstrike:before{background:linear-gradient(to right bottom,transparent calc(50% - 1px),var(--odr-text-decoration-color) 49.5%,var(--odr-text-decoration-color) 50.5%,transparent calc(50% + 1px))}.odr-downdiagonalstrike:after{background:linear-gradient(to right top,transparent calc(50% - 1px),var(--odr-text-decoration-color) 49.5%,var(--odr-text-decoration-color) 50.5%,transparent calc(50% + 1px))}.odr-updiagonalstrike:before.odr-downdiagonalstrike:after{background:linear-gradient(to right bottom,transparent calc(50% - 1px),var(--odr-text-decoration-color) 49.5%,var(--odr-text-decoration-color) 50.5%,transparent calc(50% + 1px)),linear-gradient(to right top,transparent calc(50% - 1px),var(--odr-text-decoration-color) 49.5%,var(--odr-text-decoration-color) 50.5%,transparent calc(50% + 1px))}.odr-comment,.odr-footnote{font-size:.8333357142857143em}math-expr{font-size:1.15rem}.katex{font-family:var(--odr-math-text-font-family)}.katex-display>.katex{white-space:normal}.katex-html>.base{padding-bottom:.25em;padding-top:.25em} 
</style>
<link href="https://cdn.jsdelivr.net/npm/katex@0.16.8/dist/katex.css" rel="stylesheet"/>
<script src="https://cdn.jsdelivr.net/npm/katex@0.16.8/dist/katex.js"></script>
<script src="https://unpkg.com/asciimath2tex@1.2.1/dist/asciimath2tex.umd.js"></script>
<script src="https://cdn.jsdelivr.net/npm/katex@0.16.8/dist/contrib/mhchem.min.js"></script>
<script>
  window.WebFontConfig = {
    custom: {
      families: ['KaTeX_AMS', 'KaTeX_Caligraphic:n4,n7', 'KaTeX_Fraktur:n4,n7',
        'KaTeX_Main:n4,n7,i4,i7', 'KaTeX_Math:i4,i7', 'KaTeX_Script',
        'KaTeX_SansSerif:n4,n7,i4', 'KaTeX_Size1', 'KaTeX_Size2', 'KaTeX_Size3',
        'KaTeX_Size4', 'KaTeX_Typewriter'],
    },
  };
</script>
<script src="https://cdn.jsdelivr.net/npm/webfontloader@1.6.28/webfontloader.js"></script>
<script>
        const parser = new AsciiMathParser();
        document.addEventListener("DOMContentLoaded", function () {
            const mathExprs = document.querySelectorAll('math-expr');
    
            mathExprs.forEach(function (element) {
                var expr = element.getAttribute('expr');
                const span = document.createElement('span');

                if (!expr.includes("\\displaystyle")) {
                    var expr = parser.parse(expr);
                }

                katex.render(expr, span, {
                    throwOnError: false,
                });
                
                element.appendChild(span);
            });
        });
</script>
</head>
<a style="color:red; font-size:25px;">?</a><br>
<p><strong>1) </strong></p>
<table border="1" style="border-collapse:collapse;width:100%;">
<tbody>
<tr style="text-align:center;">
<td style="background-color:#ffff00;"><strong>Przykładowe argumenty za koncepcją Fukuyamy </strong></td>
<td style="background-color:#ffff00;"><strong>Przykładowe argumenty przeciwko koncepcji Fukuyamy </strong></td>
</tr>
<tr style="text-align:center;">
<td style="width:50%;">
<ul>
<li>podkładanie nadziei w system demokratyczny i gospodarkę kapitalistyczną jako czynniki stabilizujące sytuację międzynarodową,  </li>
<li>upadek ZSRS, a co za tym idzie systemu totalitarnego i gospodarki centralnie planowanej,</li>
<li>demokracja liberalna to system bezkonkurencyjny, jeśli chodzi o realizację takich swobód jak indywidualna wolność oraz budowanie pomyślności gospodarczej,</li>
<li>wyjątkowa wiara Fukuyamy w możliwości i potencjał USA, pełniącego rolę międzynarodowego strażnika i policjanta.</li>
</ul>
</td>
<td style="width:50%;">
<ul>
<li>świat boryka się z innymi problemami, np. konflikt z cywilizacją islamską, wzrost tendencji autorytarnych, migracje ludności, zagrożenia związane z globalizacją, </li>
<li>upadek ZSRS sprawił, że na nowo wybuchły animozje między narodami (dotychczas były one tłumione przez ZSRS w myśl jedności państwowej),</li>
<li>według Samuela Huntingtona dojdzie do konfliktów między cywilizacjami, które różnią się od siebie systemami wartości, kulturą, religią, </li>
<li>zauważalna jest trwałości nieliberalnych reżimów w Rosji i Chinach, </li>
<li>zauważalne jest współcześnie niezadowolenie z Zachodu i demokracji.</li>
</ul>
</td>
</tr>
</tbody>
</table>
<p><strong>2) </strong>Stwierdzenie "wyhodujemy ludzi z siodłami i ostrogami" oznacza, że rozwój biotechnologii może doprowadzić do podziału ludzkości na ujeżdżanych (ludzie z siodłami, ulegli) oraz ujeżdżających (ludzie z ostrogami, dominujący na innymi). </p><br><a style="color:red; font-size:25px;">Zadanie 1</a><br>
<p><strong>Proces rozpadu ZSRS:</strong></p>
<ul>
<li>
<strong>przejęcie władzy przez Michaiła Gorbaczowa</strong> i prowadzenie przez niego polityki pierestrojki i głasnostu. Doprowadziły one do destabilizacji ZSRS i ożywienia dążeń separatystycznych wśród mieszkańców sowieckich republik,  </li>
<li>
<strong>jesień ludów </strong>w 1989 r. - był to proces przemian ustrojowych w bloku wschodnim, który doprowadził do upadku komunizmu w Europie Środkowo-Wschodniej,</li>
<li>w 1990 r. rozpoczął się rozpad KPZR - partia komunistyczna podzieliła się na kilka frakcji: konserwatystów, liberałów oraz radykałów, </li>
<li>ogłoszenie przez rządy w <strong>Wilnie, Rydze i Tallinnie </strong>w 1990 r. niepodległości, akty te nie zostały uznane przez władze w Moskwie, </li>
<li>w kwietniu 1991 r. 9 republik związkowych (Azerbejdżan, Białoruś, Kazachstan, Kirgistan, Rosja, Tadżykistan, Turkmenistan, Ukraina i Uzbekistan) podpisały <strong>układ</strong> mający na celu osiągnięcie stabilnych relacji między rządem federalnym a rządami republik oraz wprowadzenie reform gospodarczych, </li>
<li>
<strong>pucz moskiewski / pucz Janajewa </strong>(19-22 sierpnia 1991 r.) - była to próba powstrzymania rozpadu systemu komunistycznego w przeżywającym głęboki kryzys ekonomiczny ZSRR. Nieudany zamach stanu przeciw władzy prezydenta Związku Radzieckiego Michaiła Gorbaczowa zorganizowany przez "twardogłowych" liderów KPZR, </li>
<li>24 sierpnia 1991 r. Gorbaczow ogłosił rezygnację z pełnienia funkcji sekretarza generalnego KPZR, </li>
<li>podczas puczu Litwa, Łotwa, Estonia i Ukraina ogłosiły niepodległość, a po nim zrobiły to również Armenia, Azerbejdżan, Białoruś, Gruzja, Mołdawia i Uzbekistan,</li>
<li>8 grudnia 1991 r. Borys Jelcyn, Łeonid Krawczuk oraz Stanisłau Szuszkiewicz podpisali układ białowieski, który umożliwił likwidację ZSRR oraz powołanie na jego miejscu <strong>Wspólnoty Niepodległych Państw</strong> (WNP). W kolejnych tygodniach przyłączyły się do niej kolejne państwa. WNP powstało oficjalnie 21 grudnia 1991 r., a w jej składzie znalazło się 11 republik, </li>
<li>25 grudnia 1991 r. Michaił Gorbaczow podał się do dymisji, </li>
<li>
<strong>oficjalne rozwiązanie ZSRS </strong>- 26 grudnia 1991 r.</li>
</ul>
<p><img alt="" height="509" src="./data/1190761-0.jpg" width="612"/></p>
<p>Źródło mapy: Wikimedia Commons. </p><br><a style="color:red; font-size:25px;">Zadanie 2</a><br>
<p><strong>"Jesień Narodów"</strong> to proces przemian ustrojowych w bloku wschodnim, który doprowadził do upadku komunizmu w Europie Środkowo-Wschodniej. Kulminacyjnym tych przemian był rok <strong>1989 r.</strong></p><br><a style="color:red; font-size:25px;">Zadanie 3</a><br>
<p><strong>Największe konflikty zbrojne w latach 90. XX w.:</strong></p>
<ul>
<li><strong>I wojna w Zatoce Perskiej (2 sierpnia 1990 r. - 3 marca 1991 r.)</strong></li>
</ul>
<p>Tłem wojny w Zatoce Perskiej była <strong>skomplikowana struktura etniczna</strong> (Arabowie i Kurdowie) oraz związana z nią sfera wyznaniowa mieszkańców Iraku (szyici i sunnici). Wśród przyczyn konfliktu wymienia się także dyktatorską władzę <strong>Saddama Husajna,</strong> który od 1979 r. niepodzielnie rządził Irakiem oraz <strong>niestabilną sytuację ekonomiczną</strong> w Iraku (efekt wojny z Iranem). Bezpośrednią przyczyną I wojny w Zatoce Perskiej było zaatakowanie w sierpniu 1990 r. przez Irak Kuwejtu w celu przejęcia kontroli nad bogatymi złożami ropy naftowej. Po irackiej agresji na Kuwejt powstała antyiracka koalicja pod przywództwem USA (należały do niej także Polska, Wielka Brytania i Czechy), która rozpoczęła operację wojskową <strong>"Pustynna Burza"</strong> (styczeń 1991 rok). Wojna trwała do 3 marca 1991 roku, kiedy Saddam Husajn przyjął zaproponowane mu warunku <strong>rozejmu.</strong> </p>
<ul>
<li><strong>Wojna domowa w Somalii (od 1991 r.)  </strong></li>
</ul>
<p>Kryzys w Somalii narastał od lat 80. Był spowodowany recesją gospodarczą i coraz bardziej brutalnymi rządami dyktatora Mohammeda Siada Barre. <strong>Wojna domowa w Somalii rozpoczęła się w 1991 r. obaleniem somalijskiego dyktatora. </strong>Przyczyny konfliktu zbrojnego w Somalii to brak akceptacji władzy zwierzchniej (ponieważ ludy somalijskie są ludami wojowniczymi) oraz walki rodów (Dir, Darod, Issak, Hawija, Digil i Rahawejn), które prowadzą do ciągłego braku stabilności państwa. Walki toczą się także o pobliskie tereny: Dżibuti, część Etiopii i Kenii zamieszkiwane licznie przez Somalijczyków. Żywa jest koncepcja "<strong>Wielkiej Somalii",</strong> czyli stworzenia państwa obejmującego wszystkie terytoria sporne, co prowadzi do częstych wojen z sąsiadami. Wojna z Etiopią ma także wymiar religijny (Somalia to państwo islamskie, a w Etiopii wyznaje się chrześcijaństwo). Pokój próbowano zaprowadzić między innymi poprzez prowadzoną <strong>misję ONZ</strong> oraz<strong> ustanawianie nowego rządu.</strong> Z powodu trwającej wojny domowej, suszy i głodu, w państwie panuje ogromny kryzys humanitarny. </p>
<ul>
<li><strong>Wojna w Osetii Południowej (1991 r. - 1992 r.)</strong></li>
</ul>
<p>Przyczyną wojny było dążenie Osetyjczyków do uniezależnienia się od Gruzji. 5 stycznia 1991 r. wojska gruzińskie wkroczyły do Cchinwali, stolicy Osetii Południowej i do okolicznych miejscowości. Rozpoczęła się wojna między Gruzją a separatystyczną Republiką Osetii Południowej, wspieraną przez sąsiadów z Osetii Północnej i Rosję. 24 czerwca 1992 roku doszło do spotkania prezydenta Gruzji Eduarda Szewardnadze i prezydenta Rosji Borysa Jelcyna. 14 lipca doszło do zawieszenia broni i zawarcia rozejmu, który utrzymywał się do roku 2004. </p>
<ul>
<li><strong>Wojna domowa w dawnej Jugosławii (1991 r. - 2003 r.)</strong></li>
</ul>
<p>Przyczyn, które doprowadziły do wybuchu wojny domowej w Jugosławii było kilka. Za bezpośrednią przyczynę należy uznać duże zróżnicowanie kulturowe i etniczne, gdyż Jugosławia była państwem wielonarodowym. Oprócz Serbów, Słoweńców, Chorwatów i Macedończyków w Jugosławii żyli również: Czarnogórcy, Bośniacy, Albańczycy i Węgrzy. Występowały też spore różnice na tle wyznaniowym: Serbowie, Czarnogórcy i Macedończycy byli prawosławni, Chorwaci  i Słoweńcy - katolicy, Bośniacy i Albańczycy - wyznawali islam. W Jugosławii pojawiło się wiele problemów społecznych i gospodarczych: bezrobocie i inflacja, z którymi nie radziły sobie władze. A po śmierci Josipa Broza-Tito, odżyły tłumione przez silną władzę dyktatorską, konflikty etniczne i religijne. Co zapoczątkowało wojnę domową i późniejszy rozpad Jugosławii.</p>
<ul>
<li><strong>Wojna w Bośni i Hercegowinie (1992 r. - 14 grudnia 1995 r.)</strong></li>
</ul>
<p>Bezpośrednią <strong>przyczyną</strong> wybuchu konfliktu było ogłoszenie referendum oraz opowiedzeniem się przez większość mieszkańców <strong>Bośni</strong> za niepodległością. Decyzja o odłączeniu <strong>Bośni i Hercegowiny</strong> od Jugosławii spowodowała masowe protesty zamieszkujących tam Serbów. Do wojny przyczyniły się także narastające od wielu lat <strong>antagonizmy narodowościowe na terenie Bośni </strong>oraz masowe <strong>wysiedlenia</strong> oraz <strong>czystki etniczne. </strong>W wyniku wojny w Bośni i Hercegowinie, jak się szacuje, <strong>zginęło ponad 200 000 osób. P</strong><strong>onad połowa ludności Bośni została uchodźcami. </strong>Około <strong>130 000 muzułmanów było więzionych i przetrzymywanych w nieludzkich warunkach w obozach</strong>, zakładanych przez Serbów. Wszystkie strony konfliktu prowadziły politykę tzw. „<strong>czystek etnicznych</strong>”, które sprowadzały się do wysiedleń lub masowych morderstw przedstawicieli przeciwnych nacji. Do Bośni zaczęli ściągać fundamentaliści z innych krajów muzułmańskich. Zakończenie wojny w Bośni i Hercegowinie przyspieszyła <strong>tragedia w Srebrenicy. K</strong><strong>onferencja pokojowa w Dayton</strong>, podpisane w grudniu 1995 roku porozumienie pokojowe zakończyło trwającą 3,5 roku wojnę.</p>
<ul>
<li><strong>I wojna czeczeńska (11 grudnia 1994 r. - 31 sierpnia 1996 r.)</strong></li>
</ul>
<p><strong>I wojna czeczeńska</strong> to konflikt pomiędzy separatystami czeczeńskimi usiłującymi utworzyć niepodległe państwo czeczeńskie i rosyjskimi wojskami federalnymi. Trwała w latach 1994-1996. Najważniejsze przyczyny konfliktu to: nasilenie się nastrojów nacjonalistycznych w Czeczenii, odmienność religijna (większość Czeczenów to muzułmanie), kryzys i rozpad ZSRR, nielegalne (pozbawione referendum) proklamowanie przez Czeczenów niepodległości Czeczenii. W konsekwencji wojny formalnie Czeczenia pozostała częścią Federacji Rosyjskiej, jednak w rzeczywistości, funkcjonowała jako niezależne państwo. Szacunkowo śmierć w tym konflikcie ponieść miało między 30, a 100 tysiącami ludzi. Taka duża rozbieżność wynika z skrajnych różnic w danych, które podała strona czeczeńska i strona rosyjska. Ukształtowała się grupa uchodźców wojennych. </p>
<ul>
<li><strong>II wojna czeczeńska (11 października 1999 r. - 15 kwietnia 2009 r.)</strong></li>
</ul>
<p>II wojna czeczeńska została wszczęta po <strong>wkroczeniu wojsk czeczeńskich do Dagestanu</strong> w celu zbudowania silnego państwa wyznaniowego na terenie Kaukazu Północnego. Przeciwko ich działaniu wystąpiła armia rosyjska, która w krótkim czasie wyparła Czeczeńców z Dagestanu. Konflikt pomiędzy Czeczenią a Rosją nasilił się. W okresie pomiędzy październikiem 1999 r. a kwietniem 2000 r. wojna miała charakter regularny. Do ataków wykorzystywano lotnictwo, które masowo niszczyło cele strategiczne cele na terenie Czeczeni oraz wojsko lądowe, które bardzo szybko opanowało całe terytorium Czeczeni. Wszystkie ważniejsze miasta oraz wsie zostały obsadzone siłami federalnymi. II etap wojny, trwający od kwietnia 2000 r. - 15 kwietnia 2009 r. charakteryzował się walką partyzancką, które przejawiały się w organizowaniu zamachów terrorystycznych przez separatystów przeciwko stacjonowaniu wojsk rosyjskich w Czeczeni. W czasie jednego z nich został <strong>zamordowany prezydent Czeczenii Achmat Kadyrow</strong> (2004 r. w Grozne). Najtragiczniejszą w skutkach była akcja zajęcia szkoły w Biesłanie przez czeczeńskich separatystów, w konsekwencji której zginęło 334 osób, w tym większość to dzieci. Wojna zakończyła się <strong>15 kwietnia 2009 r.</strong> wycofaniem 20 tysięcznego kontyngentu wojsk federalnych, lecz nie uspokoiło to nastrojów terrorystycznych.</p><br><a style="color:red; font-size:25px;">Zadanie 4</a><br>
<p><strong>Skutki podpisania traktatu w Maastricht:</strong></p>
<ul>
<li>powstanie Unii Europejskiej opartej na trzech filarach:</li>
<li style="list-style-type:none;">
<p>1) Wspólnotach Europejskich, </p>
<p>2) wspólnej polityce bezpieczeństwa, </p>
<p>3) wspólnej polityce policyjnej i sądowej.</p>
</li>
<li>EWG została przekształcona we Wspólnotą Europejską.  </li>
<li>umocnienie spójności gospodarczej i społecznej w Europie, </li>
<li>utworzenie Unii Gospodarczej i Walutowej</li>
<li>wprowadzenie wspólnej waluty - euro (choć nadal kilka państw pozostało przy swojej walucie),</li>
<li>prowadzenie wspólnej polityki zagranicznej,</li>
<li>prowadzenie wspólnej polityki bezpieczeństwa,</li>
<li>wzmocnienie ochrony praw człowieka i swobód obywatelskich,</li>
<li>wzmocnienie ochrony interesów obywateli państw członkowskich,</li>
<li>ustanowienie obywatelstwa Unii Europejskiej,</li>
<li>rozwój współpracy w dziedzinie wymiaru sprawiedliwości oraz spraw wewnętrznych. </li>
</ul><br><a style="color:red; font-size:25px;">Zadanie 5</a><br>
<p><strong>Cztery główne instytucje decyzyjne</strong>, które kierują administracją Unii Europejskiej to:</p>
<ul>
<li>
<strong>Parlament Europejski (PE, siedziba: Bruksela/Strasburg/Luksemburg) </strong>- jego zadaniem jest reprezentowanie interesów obywateli państw członkowskich UE. Posłowie do Parlamentu Europejskiego są wybierani w wyborach bezpośrednich. PE podejmuje decyzje dotyczące prawa europejskiego wspólnie z Radą Unii Europejskiej oraz zatwierdza budżet UE.  </li>
<li>
<strong>Rada Europejska (RE, siedziba: Bruksela) </strong>- w jej skład wchodzą szefowie państw i rządów krajów Unii Europejskiej. Zadaniem RE jest wyznaczanie priorytetów i ogólnego kierunku polityki Unii Europejskiej. </li>
<li>
<strong><strong>Rada Unii Europejskiej (siedziba: Bruksela/Luksemburg) - </strong></strong>jej głównym zadaniem jest podejmowanie decyzji politycznych w ramach Unii Europejskiej. Koordynuje politykę unijną i bierze udział w stanowieniu prawa. Rada odgrywa istotną rolę w uchwalaniu budżetu Unii Europejskiej.</li>
<li>
<strong>Komisja Europejska (siedziba: Bruksela/Luksemburg/przedstawicielstwa w całej UE) </strong>- to organ ponadnarodowy, który zajmuje się takimi sprawami jak opracowywanie i zgłaszanie propozycji aktów prawa europejskiego, nadzorowanie stosowania prawa europejskiego, opracowanie projektu i wykonywanie budżetu Unii Europejskiej, reprezentowanie Unii Europejskiej na arenie międzynarodowej.</li>
</ul>
<p>Bardzo ważną rolę odgrywa także<strong> Trybunał Sprawiedliwości Unii Europejskiej</strong>. Jest to organ sądowym Unii Europejskiej, który składa się z trzech elementów (organów): Trybunału Sprawiedliwości, Sądu oraz Sądu do spraw Służby Publicznej. Najważniejszym zadaniem trybunału Sprawiedliwości UE jest zagwarantowanie, by prawo UE było interpretowane i stosowane jednakowo we wszystkich państwach członkowskich. Trybunał i Sąd rozstrzygają także spory między państwami członkowskimi, instytucjami UE, przedsiębiorstwami czy osobami fizycznymi.</p>
<p>Pracę powyższych organów uzupełniają także <strong>Europejski Bank Centralny</strong> z siedzibą we Frankfurcie oraz <strong>Europejski Trybunał Obrachunkowy</strong> zlokalizowany w Luksemburgu. </p><br><a style="color:red; font-size:25px;">Zadanie 6</a><br>
<p><strong>Największe współczesne problemy cywilizacyjne to np.:</strong></p>
<ul>
<li>
<strong>problemy demograficzne</strong> - przeludnienie, starzenie się społeczeństwa, </li>
<li>
<strong>narastające nierówności społeczne</strong> - dysproporcje między bogatą Ameryką Północną i Europą a ubogimi rejonami Afryki, Azji i Ameryki Południowej. "Biedne Południe" boryka się z problemem głodu, klęskami żywiołowymi, chorobami, konfliktami społecznymi i politycznymi uniemożliwiającymi dotarcie pomocy do regionów objętych konfliktem lub klęską, </li>
<li>
<strong>problem nielegalnej imigracji</strong> - z przyczyn politycznych, ekonomicznych i religijnych mieszkańcy ubogiego Południa podejmują próby przedostania się, często z narażeniem życia do wysoko rozwiniętych państw Zachodu oraz Północy, </li>
<li>
<strong>przestępczość zorganizowana</strong> - rozkwit międzynarodowego handlu narkotykami, bronią, kradzionymi dziełami sztuki oraz ludźmi. Jest to zjawisko szczególnie odczuwane w Ameryce Łacińskiej - Meksyku, Kolumbii, Salwadorze i Brazylii. W wyniku wojny narkotykowej toczonej w Meksyku od 2006 r. zginęło już kilkadziesiąt tysięcy ludzi. Po upadku komunizmu przestępczość zorganizowana rozwija się głównie w Rosji, Bułgarii i na Ukrainie, </li>
<li>
<strong>zagrożenie terrorystyczne</strong> - terroryzm jest obecnie jednym z największych problemów występujących we współczesnym świecie. Zamachy terrorystyczne wymierzane są najczęściej przeciwko niewinnym ludziom - cywilom. Największe zagrożenie niosą ze sobą terroryści Państwa Islamskiego (ISIS). Terroryzm niesie ze sobą poczucie niewyobrażalnego strachu oraz terroru. Wiąże się z użyciem siły i pogwałceniem wszelkich praw danej zbiorowości. Współczesne grupy terrorystyczne działają z inspiracji oraz z przyzwoleniem władz państwowych. Najgorsze jest jednak to, że zagrożenia terrorystyczne są nieprzewidywalne. Jedyną, skuteczną formą walki z tym zjawiskiem jest dobry wywiad oraz doskonale wyszkolone służby specjalne, </li>
<li>
<strong>zagrożenia ekologiczne</strong> - dewastacja środowiska naturalnego, zwiększenie emisji spalin do atmosfery, ocieplenie klimatu, rabunkowa wycinka lasów, problem z utylizacją śmieci i odpadów, </li>
<li>
<strong>uzależnienie od alkoholu i narkotyków </strong>- systematycznie wzrasta liczba osób uzależnionych od środków odurzających, niestety wśród nich znajdują się także nieletni. Alkoholizm i narkomania zwiększają przestępczość oraz patologie społeczne, </li>
<li>
<strong>uzależnienie od Internetu</strong> - problem najczęściej dotyka dzieci oraz osoby młode. </li>
</ul><br>