<!DOCTYPE html>
<head>
<meta charset='UTF-8'>
<style>
    @font-face{font-family:KaTeX_Main fallback;size-adjust:95%;src:local("Times New Roman"),local("LiberationSerif")}@font-face{font-family:KaTeX_Main fallback;size-adjust:83%;src:local("Noto Serif")}:root{--odr-text-decoration-color:currentColor;--odr-math-text-font-family:KaTeX_Main,"KaTeX_Main fallback",serif}.odr-strikethrough{text-decoration-color:var(--odr-text-decoration-color)}.odr-downdiagonalstrike,.odr-updiagonalstrike{-webkit-text-size-adjust:100%;text-size-adjust:100%;display:inline-block;position:relative;white-space:nowrap}.odr-downdiagonalstrike:not(.odr-strikethrough),.odr-updiagonalstrike:not(.odr-strikethrough){text-decoration:none}.odr-downdiagonalstrike:after,.odr-updiagonalstrike:before{bottom:0;content:"";left:0;position:absolute;right:0;top:0}.odr-updiagonalstrike:before{background:linear-gradient(to right bottom,transparent calc(50% - 1px),var(--odr-text-decoration-color) 49.5%,var(--odr-text-decoration-color) 50.5%,transparent calc(50% + 1px))}.odr-downdiagonalstrike:after{background:linear-gradient(to right top,transparent calc(50% - 1px),var(--odr-text-decoration-color) 49.5%,var(--odr-text-decoration-color) 50.5%,transparent calc(50% + 1px))}.odr-updiagonalstrike:before.odr-downdiagonalstrike:after{background:linear-gradient(to right bottom,transparent calc(50% - 1px),var(--odr-text-decoration-color) 49.5%,var(--odr-text-decoration-color) 50.5%,transparent calc(50% + 1px)),linear-gradient(to right top,transparent calc(50% - 1px),var(--odr-text-decoration-color) 49.5%,var(--odr-text-decoration-color) 50.5%,transparent calc(50% + 1px))}.odr-comment,.odr-footnote{font-size:.8333357142857143em}math-expr{font-size:1.15rem}.katex{font-family:var(--odr-math-text-font-family)}.katex-display>.katex{white-space:normal}.katex-html>.base{padding-bottom:.25em;padding-top:.25em} 
</style>
<link href="https://cdn.jsdelivr.net/npm/katex@0.16.8/dist/katex.css" rel="stylesheet"/>
<script src="https://cdn.jsdelivr.net/npm/katex@0.16.8/dist/katex.js"></script>
<script src="https://unpkg.com/asciimath2tex@1.2.1/dist/asciimath2tex.umd.js"></script>
<script src="https://cdn.jsdelivr.net/npm/katex@0.16.8/dist/contrib/mhchem.min.js"></script>
<script>
  window.WebFontConfig = {
    custom: {
      families: ['KaTeX_AMS', 'KaTeX_Caligraphic:n4,n7', 'KaTeX_Fraktur:n4,n7',
        'KaTeX_Main:n4,n7,i4,i7', 'KaTeX_Math:i4,i7', 'KaTeX_Script',
        'KaTeX_SansSerif:n4,n7,i4', 'KaTeX_Size1', 'KaTeX_Size2', 'KaTeX_Size3',
        'KaTeX_Size4', 'KaTeX_Typewriter'],
    },
  };
</script>
<script src="https://cdn.jsdelivr.net/npm/webfontloader@1.6.28/webfontloader.js"></script>
<script>
        const parser = new AsciiMathParser();
        document.addEventListener("DOMContentLoaded", function () {
            const mathExprs = document.querySelectorAll('math-expr');
    
            mathExprs.forEach(function (element) {
                var expr = element.getAttribute('expr');
                const span = document.createElement('span');

                if (!expr.includes("\\displaystyle")) {
                    var expr = parser.parse(expr);
                }

                katex.render(expr, span, {
                    throwOnError: false,
                });
                
                element.appendChild(span);
            });
        });
</script>
</head>
<a style="color:red; font-size:25px;">Zadanie 1</a><br>
<p><strong>Mała stabilizacja</strong> to termin zaczerpnięty z książki Tadeusza Różewicza pt. "Świadkowie albo nasza mała stabilizacja" (1962 r.), stosowany na określenie <strong>etapu w dziejach PRL</strong>, kiedy rządy sprawował <strong>Władysław Gomułka,</strong> a więc od końca lat 50. do 1970 roku.</p>
<p>W II poł. lat 50. doszło do<strong> krótkotrwałej poprawy warunków życia polskiego społeczeństwa</strong>. Zwiększono produkcję dóbr konsumpcyjnych, budowano więcej mieszkań. Poprawiło się zaopatrzenie w niektóre artykuły żywnościowe, nastąpił realny wzrost wynagrodzeń, rozwijano produkcję dóbr - sprzętów gospodarstwa domowego, mebli, telewizorów i samochodów osobowych (m.in. Fiata 125p na włoskiej licencji). W społeczeństwie pojawiło się poczucie większego bezpieczeństwa i swobody, którym towarzyszyła poprawa warunków bytowych. Nastąpił rozwój kultury. To wówczas powstała tzw. polska szkoła filmowa (Andrzej Wajda, Andrzej Munk, Wojciech Jerzy Has). Jednak już <strong>w kwietniu 1957 r.</strong> partia i kierowany przez nią rząd zaczęły wycofywać się z przeprowadzanych reform. Gomułka zdecydowanie przystąpił do ideologicznej indoktrynacji kultury i walki z Kościołem Katolickim. Nadal wzrastał dystans standardu życia Polaków zarówno w stosunku do mocarstw zachodnich, jak i państw sąsiednich - Węgier, Czechosłowacji oraz NRD.</p><br><a style="color:red; font-size:25px;">Zadanie 2</a><br>
<table border="1" style="border-collapse:collapse;width:100%;">
<tbody>
<tr style="text-align:center;">
<td colspan="2" style="width:99.8243%;background-color:#cc66cc;"><strong>Czasy Władysława Gomułki (1956 r. - 1970 r., lata kiedy był I sekretarzem KC PZPR)</strong></td>
</tr>
<tr style="text-align:center;">
<td style="background-color:#cc33cc;width:49.9121%;"><strong>Sytuacja wewnętrzna Polski</strong></td>
<td style="background-color:#cc33cc;width:49.9121%;"><strong>Sytuacja międzynarodowa Polski</strong></td>
</tr>
<tr style="text-align:center;">
<td style="width:49.9121%;">
<p><strong>Mocne strony:</strong></p>
<ul>
<li>dojście Gomułki do władzy zapoczątkowało destalinizację: uwolniono prymasa Stefana Wyszyńskiego, więźniów politycznych, religia wróciła do szkół, zrezygnowano z przymuszania chłopów do kolektywizacji, </li>
<li>poprawiło się zaopatrzenie ludności w towary pierwszej potrzeby,</li>
<li>rozpoczęto produkcję samochodów marki Syrena i Fiat 125,</li>
<li>zorganizowanie obchodów Tysiąclecia Państwa Polskiego.  </li>
</ul>
<p><strong>Słabe strony:</strong></p>
<ul>
<li>szybka rezygnacja Gomułki z dążeń reformatorskich,</li>
<li>wrogość komunistycznych władz wobec Kościoła (np. negatywna reakcja władzy na orędzie biskupów polskich skierowanego w 1965 r. do biskupów niemieckich), </li>
<li>rywalizacja z prymasem Stefanem Wyszyńskim o wpływy w społeczeństwie (np. obchody Tysiąclecia Chrztu Polski),</li>
<li>stłumienie buntów studenckich w Marcu 1968 r. – represje na uczelniach, czystka antysemicka, podziały społeczne, </li>
<li>wystąpienia robotnicze na Wybrzeżu w grudniu 1970 r. – demonstracje i starcia z milicją i ZOMO, śmierć 25 osób, ponad 1100 rannych, </li>
<li>niestabilna sytuacja gospodarcza,</li>
<li>niesprawiedliwość socjalistycznej gospodarki.</li>
</ul>
</td>
<td style="width:49.9121%;">
<p><strong>Mocne strony:</strong></p>
<ul>
<li>Adam Rapacki w 1957 r. zgłosił na forum ONZ plan strefy bezatomowej w Europie Środkowej (jednak nie został przyjęty),</li>
<li>z Polski wyjechali niektórzy radzieccy oficerowie z marszałkiem Rokossowskim na czele,</li>
<li>zawarcie korzystnej umowy handlowej z ZSRR – do tej pory Polska sprzedawała węgiel po cenie niższej od kosztów wydobycia,</li>
<li>Gomułka zdołał przekonać Chruszczowa, że zachowa przyjaźń z ZSRR i uratuje w Polsce socjalizm – rozmowy doprowadziły do zaniechania interwencji rosyjskiej w Polsce,</li>
<li>w 1970 r. Polska podpisała z RFN układ graniczny – RFN uznała granicę na Odrze Łużyckiej i Nysie Łużyckiej. </li>
</ul>
<p><strong>Słabe strony:</strong></p>
<ul>
<li>rzeczywiste uzależnienie od ZSRR; </li>
<li>popieranie interwencji w Czechosłowacji w 1968 roku.</li>
</ul>
</td>
</tr>
</tbody>
</table>
<p><img alt="" height="321" src="./data/1188590-0.jpg" width="238"/></p>
<p>Władysław Gomułka, źródło zdjęcia: Wikimedia Commons. </p><br><a style="color:red; font-size:25px;">Zadanie 3</a><br>
<p><strong>Przyczyny kampanii antysemickiej w Polsce pod koniec lat 60.:</strong></p>
<ul>
<li>zwycięstwo Izraela w wojnie sześciodniowej z popieranymi przez ZSRS krajami arabskimi,  </li>
<li>zerwanie stosunków dyplomatycznych PRL z Izraelem, </li>
<li>w połowie 1967 r. prasa zaczęła atakować Izrael i rzekomo popierających go "syjonistów",</li>
<li>wzrost znaczenia frakcji "partyzantów" pod przewodnictwem Mieczysława Moczara, którzy zaczęli podsycać atmosferę nienawiści do Żydów,</li>
<li>głoszenie przez "partyzantów" poglądów, że w partii komunistycznej zauważalny jest nadmierny udział działaczy o pochodzeniu żydowskim i mających przeszłość w stalinowskim aparacie bezpieczeństwa, </li>
<li>postawa Władysława Gomułki, który zachęcał do emigracji mieszkających w Polsce Żydów, którym zarzucał większą lojalność wobec Izraela niż Polski i bycie "piątą kolumną", </li>
<li>przeprowadzenie czystki kadrowej w wojsku, </li>
<li>inwigilacja środowisk kulturalnych związanych z mniejszością żydowską,</li>
<li>rywalizacja o władzę w partii. </li>
</ul><br><a style="color:red; font-size:25px;">Zadanie 4</a><br>
<p><strong>Przyczyny protestów studenckich w marcu 1968 r.:</strong></p>
<ul>
<li>w 1967 r. nastąpił wzrost nastrojów antysemickich w związku z wojną sześciodniową (1967 r.). Komunistyczne władze PRL, podobnie jak Związek Sowiecki - potępiły Izrael i zerwały z tym państwem stosunki dyplomatyczne. W Polsce rozpoczęto kampanię antysemicką, wymierzoną w osoby pochodzenia żydowskiego. Zmuszano je do opuszczenia kraju,  </li>
<li>w 1968 r. w Czechosłowacji miała miejsce "praska wiosna", będąca próbą demokratyzacji tego państwa. Wzbudziła ona nadzieje na podobne zmiany w Polsce - hasło: Polska czeka na swojego Dubčeka, </li>
<li>w polskim społeczeństwie rosło niezadowolenie z ograniczeń wolności obywatelskich,</li>
<li>w styczniu 1968 r. władze zakazały wystawiania "Dziadów" w reżyserii Kazimierza Dejmka. Spektaklowi zarzucano antysowiecki wydźwięk. </li>
</ul>
<p><strong>Przebieg protestów studenckich w marcu 1968 r.:</strong></p>
<ul>
<li>
<strong>4 III</strong> - minister szkolnictwa wyższego Henryk Jabłoński relegował z Uniwersytetu Warszawskiego Adama Michnika i Henryka Szlajfera, co wywołało bunt młodzieżowy. Koledzy i koleżanki zdecydowali, że trzeba ich bronić.</li>
<li>
<strong>8 III</strong> - o godz. 12:00 studenci zwołali wiec studencki na dziedzińcu UW w obronie relegowanych kolegów. Uczestniczyło w nim 2 - 3 tysięcy zebranych. Studentka Irena Lasota przeczytała rezolucję przeciwko usunięciu studentów oraz petycję przeciwko zdjęciu ze sceny "Dziadów". Wiec został brutalnie rozbity przez tzw. aktyw robotniczy i oddziały ZOMO. Rozpoczęła się nagonka i bijatyka. Studenci przeżyli szok. Bito ich i pałowano, a następnie aresztowano.</li>
<li>
<strong>9 III</strong> - w prasie ukazał się sfałszowany obraz wydarzeń dnia poprzedniego. Pisano, że brutalni, agresywni i bezwzględni byli studenci. Tego dnia na UW odbył się kolejny wiec i manifestacja. Studenci skandowali: "Prasa kłamie" i "Precz z komuną". Pochód został rozbity przez ZOMO.</li>
<li>Wkrótce protesty studenckie i młodzieżowe zaczęto organizować także na innych uczelniach i w innych polskich miastach - m.in. w<strong> Poznaniu</strong>, <strong>Krakowie</strong>, <strong>Lublinie</strong>, <strong>Gdańsku</strong> i <strong>Łodzi.</strong>
</li>
</ul>
<p><strong>Skutki protestów studenckich w marcu 1968 r.: </strong></p>
<ul>
<li>Władysław Gomułka zdołał utrzymać władzę, jednak jego pozycja uległa znacznemu osłabieniu,</li>
<li>nastąpiły represje na uczelniach. Pracownicy naukowi, którzy popierali demonstrantów zostały zwolnione, ich miejsce zajęli tzw. "docenci marcowi", </li>
<li>w wyniku antysemickiej kampanii i przeprowadzonych czystek - z Polski emigrowało kilkanaście tysięcy osób żydowskiego pochodzenia. Osoby wyjeżdżające do Izraela były pozbawiane polskiego obywatelstwa. Działania te skompromitowały Polskę na forum międzynarodowym i przyczyniły się do utrwalenia opinii, że jest ona państwem antysemickim, </li>
<li>aktywny udział robotników w tłumieniu studenckich wieców spowodował podziały społeczne.</li>
</ul>
<p><img alt="" height="412" src="./data/1188627-0.jpg" width="415"/> </p>
<p> Uczestnicy wiecu na UW zaatakowani na Krakowskim Przedmieściu, źródło zdjęcia: www.dzieje.pl</p><br><a style="color:red; font-size:25px;">Zadanie 5</a><br>
<p><strong>Przyczyny wydarzeń z grudnia 1970 r.: </strong></p>
<ul>
<li>bezpośrednią przyczyną wystąpień robotniczych na Wybrzeżu w 1970 r. była <strong>zapowiedź podwyżek cen, którą wprowadzono bez wiedzy polskiego społeczeństwa</strong> - 12 grudnia 1970 r., tuż przed świętami Bożego Narodzenia. Dla większości Polaków oznaczała ona bolesne wyrzeczenia. Zapowiedź podwyżek cen doprowadziła do tragicznych wydarzeń, nazwanych Grudniem 1970 r. </li>
</ul>
<p><strong>Przebieg wydarzeń z grudnia 1970 r.:  </strong></p>
<ul>
<li>
<strong>14 XII </strong>- wybuchł protest robotniczy w Stoczni Gdańskiej. Pracownicy zażądali cofnięcia podwyżek cen i udali się pod gmach Komitetu Wojewódzkiego PZPR, gdzie doszło do starć z milicją, </li>
<li>
<strong>15 XII </strong>- protest rozszerzył się na pozostałe zakłady Trójmiasta i Elbląga. Ponownie zorganizowano pochód pod gmach Komitetu Wojewódzkiego PZPR. Wieczorem podpalono ten budynek. Doszło do starć z milicją i ZOMO, </li>
<li>
<strong>16 XII </strong>- w Stoczni Gdańskiej proklamowano strajk okupacyjny, do którego przyłączały się kolejne zakłady pracy. Wieczorem wicepremier Stanisław Kociołek wezwał strajkujących do wznowienia pracy w kolejnym dniu, jednak nie zostało to uzgodnione z pozostałymi członkami partii,</li>
<li>
<strong>17 XII </strong>- wczesnym rankiem w Gdyni wojsko otworzyło ogień do idących do pracy stoczniowców. Zginęło 18 osób,</li>
<li>demonstracje i starcia z milicją oraz ZOMO miały miejsce również w Szczecinie, Elblągu oraz Słupsku. </li>
</ul>
<p><strong>Konsekwencje wydarzeń z grudnia 1970 r.:</strong></p>
<ul>
<li>w wyniku Grudnia'70 na Wybrzeżu <strong>zginęło 45 osób</strong>, a <strong>1165 zostało rannych,</strong>
</li>
<li>uczestnicy protestów byli zwalniani z pracy i represjonowani,</li>
<li>nastąpiły zmiany w kierownictwie partii - Gomułka został odsunięty od władzy, a stanowisko I sekretarza KC PZPR objął Edward Gierek.</li>
</ul><br><button id="prevPage">Poprzednia strona</button>
<button id="nextPage">Nastepna strona</button>

<script>
    function PageUp(){
        let url = window.location;
        console.log(url.href);
        let urlObject = new URL(url);
        let path = urlObject.pathname;
        let segments = path.split('/');
        segments[segments.length - 2]++;
        let newPath = segments.join('/');
        urlObject.pathname = newPath;
        let newUrl = urlObject.toString();
        console.log(newUrl);
        window.location.href = newUrl;
    }
  
    function PageDown(){
        let url = window.location;
        console.log(url.href);
        let urlObject = new URL(url);
        let path = urlObject.pathname;
        let segments = path.split('/');
        segments[segments.length - 2]--;
        let newPath = segments.join('/');
        urlObject.pathname = newPath;
        let newUrl = urlObject.toString();
        console.log(newUrl);
        window.location.href = newUrl;
    }

    // Get buttons
    const prevButton = document.getElementById('prevPage');
    const nextButton = document.getElementById('nextPage');

    // Set event listeners
    prevButton.addEventListener('click', PageDown);
    nextButton.addEventListener('click', PageUp);
</script>
