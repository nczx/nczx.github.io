<!DOCTYPE html>
<head>
<meta charset='UTF-8'>
<style>
    @font-face{font-family:KaTeX_Main fallback;size-adjust:95%;src:local("Times New Roman"),local("LiberationSerif")}@font-face{font-family:KaTeX_Main fallback;size-adjust:83%;src:local("Noto Serif")}:root{--odr-text-decoration-color:currentColor;--odr-math-text-font-family:KaTeX_Main,"KaTeX_Main fallback",serif}.odr-strikethrough{text-decoration-color:var(--odr-text-decoration-color)}.odr-downdiagonalstrike,.odr-updiagonalstrike{-webkit-text-size-adjust:100%;text-size-adjust:100%;display:inline-block;position:relative;white-space:nowrap}.odr-downdiagonalstrike:not(.odr-strikethrough),.odr-updiagonalstrike:not(.odr-strikethrough){text-decoration:none}.odr-downdiagonalstrike:after,.odr-updiagonalstrike:before{bottom:0;content:"";left:0;position:absolute;right:0;top:0}.odr-updiagonalstrike:before{background:linear-gradient(to right bottom,transparent calc(50% - 1px),var(--odr-text-decoration-color) 49.5%,var(--odr-text-decoration-color) 50.5%,transparent calc(50% + 1px))}.odr-downdiagonalstrike:after{background:linear-gradient(to right top,transparent calc(50% - 1px),var(--odr-text-decoration-color) 49.5%,var(--odr-text-decoration-color) 50.5%,transparent calc(50% + 1px))}.odr-updiagonalstrike:before.odr-downdiagonalstrike:after{background:linear-gradient(to right bottom,transparent calc(50% - 1px),var(--odr-text-decoration-color) 49.5%,var(--odr-text-decoration-color) 50.5%,transparent calc(50% + 1px)),linear-gradient(to right top,transparent calc(50% - 1px),var(--odr-text-decoration-color) 49.5%,var(--odr-text-decoration-color) 50.5%,transparent calc(50% + 1px))}.odr-comment,.odr-footnote{font-size:.8333357142857143em}math-expr{font-size:1.15rem}.katex{font-family:var(--odr-math-text-font-family)}.katex-display>.katex{white-space:normal}.katex-html>.base{padding-bottom:.25em;padding-top:.25em} 
</style>
<link href="https://cdn.jsdelivr.net/npm/katex@0.16.8/dist/katex.css" rel="stylesheet"/>
<script src="https://cdn.jsdelivr.net/npm/katex@0.16.8/dist/katex.js"></script>
<script src="https://unpkg.com/asciimath2tex@1.2.1/dist/asciimath2tex.umd.js"></script>
<script src="https://cdn.jsdelivr.net/npm/katex@0.16.8/dist/contrib/mhchem.min.js"></script>
<script>
  window.WebFontConfig = {
    custom: {
      families: ['KaTeX_AMS', 'KaTeX_Caligraphic:n4,n7', 'KaTeX_Fraktur:n4,n7',
        'KaTeX_Main:n4,n7,i4,i7', 'KaTeX_Math:i4,i7', 'KaTeX_Script',
        'KaTeX_SansSerif:n4,n7,i4', 'KaTeX_Size1', 'KaTeX_Size2', 'KaTeX_Size3',
        'KaTeX_Size4', 'KaTeX_Typewriter'],
    },
  };
</script>
<script src="https://cdn.jsdelivr.net/npm/webfontloader@1.6.28/webfontloader.js"></script>
<script>
        const parser = new AsciiMathParser();
        document.addEventListener("DOMContentLoaded", function () {
            const mathExprs = document.querySelectorAll('math-expr');
    
            mathExprs.forEach(function (element) {
                var expr = element.getAttribute('expr');
                const span = document.createElement('span');

                if (!expr.includes("\\displaystyle")) {
                    var expr = parser.parse(expr);
                }

                katex.render(expr, span, {
                    throwOnError: false,
                });
                
                element.appendChild(span);
            });
        });
</script>
</head>
<a style="color:red; font-size:25px;">Zadanie 1</a><br>
<p><strong>Rozwiązanie 1.:</strong></p>
<p>a) Różnica między odsetkiem osób, które nie przeczytały Konstytucji RP, a odsetkiem tych, które zapoznały się przynajmniej z jej fragmentami wyniosła <span style="text-decoration: underline;"><strong>4 punkty procentowe</strong></span> (45%-41% = 4 punkty procentowe).</p>
<p> </p>
<p>b) <span style="text-decoration: underline;"><strong>WNIOSEK</strong></span>: Pomimo tego, że większość respondentów uważa, że zwykłym obywatelom potrzebna jest znajomość Konstytucji RP, to jednak nie stosują się oni do tego twierdzenia i większość z nich nie przeczytała zapisów Konstytucji RP.</p>
<p> </p>
<p><strong>Rozwiązanie 2.:</strong></p>
<p><strong>a)</strong></p>
<p>Różnica między odsetkiem osób, które nie przeczytały <em>Konstytucji RP</em> a odsetkiem tych, którzy zapoznali się przynajmniej z jej fragmentami, wyniosła 4 punkty procentowe. Z badania wynika bowiem, że tych, którzy przeczytali co najmniej pewne fragmenty <em>Konstytucji RP </em>było 41%, natomiast tych, którzy nie przeczytali wcale nawet fragmentu <em>Konstytucji RP</em>, było 45% (45% - 41% = 4%).</p>
<p><strong>b)</strong></p>
<p>Z przedstawionych wyników badań wynika, że 75% respondentów twierdzi, iż znajomość <em>Konstytucji RP </em>jest potrzebna obywatelom. Natomiast 55% ankietowanych przyznało, że zapoznało się z całością <em>Konstytucji RP</em> lub z jej fragmentami. Wynika więc z tego, że pomimo iż większość badanych sądzi, iż znajomość <em>Konstytucji RP </em>jest przydatna dla obywatela, to nie zawsze stosują się oni do tego poglądu i w praktyce nie wszyscy czytają polską ustawę zasadniczą.</p><br><a style="color:red; font-size:25px;">Zadanie 2</a><br>
<p><strong>Rozwiązanie 1.:</strong></p>
<p><span style="text-decoration: underline;"><strong>Trójpodział władzy polega na jej podziale na:</strong></span></p>
<ul>
<li><strong>władzę ustawodawczą</strong>  - uchwala ona prawo (<strong>Sejm</strong> oraz <strong>Senat</strong>).</li>
<li><strong>władzę wykonawczą</strong> - wprowadza w życie uchwalone prawo, rządzi państwem (<strong>Prezydent Rzeczypospolitej Polskiej</strong>, <strong>Rada Ministrów</strong>).</li>
<li><strong>władzę sądowniczą</strong> - sądzi za nieprzestrzeganie uchwalonego prawa (<strong>Sądy</strong> i <strong>Trybunały</strong>).</li>
</ul>
<p>Do zasady trójpodziału władzy odnosi się art. 10 Konstytucji RP:</p>
<ol type="1">
<li>Ustrój Rzeczypospolitej Polskiej opiera się na podziale i równowadze władzy ustawodawczej, władzy wykonawczej i władzy sądowniczej.</li>
<li>Władzę ustawodawczą sprawują Sejm i Senat, władzę wykonawczą Prezydent Rzeczypospolitej Polskiej i Rada Ministrów, a władzę sądowniczą sądy i trybunały.</li>
</ol>
<p><span style="text-decoration: underline;"><strong>DZISIEJSZA POLSKA</strong></span></p>
<table border="1" cellspacing="0" style="height: 184px;" width="1049">
<tbody>
<tr style="height: 56.1733px; background-color: #66cc66; text-align: center;">
<td style="width: 342.386px; height: 56.1733px;"><span style="text-decoration: underline;"><strong> WŁADZA USTAWODAWCZA</strong></span></td>
<td style="width: 342.386px; height: 56.1733px;"><span style="text-decoration: underline;"><strong> WŁADZA WYKONAWCZA</strong></span></td>
<td style="width: 342.386px; height: 56.1733px;"><span style="text-decoration: underline;"><strong> WŁADZA SĄDOWNICZA</strong></span></td>
</tr>
<tr style="height: 84px;">
<td style="width: 342.386px; height: 84px;">
<ul>
<li>Sprawuje ją <strong>Sejm</strong> i <strong>Senat</strong>.</li>
<li><strong>Sejm</strong> to najważniejszy organ władzy ustawodawczej. Zasiadają w nim posłowie, wybierani przez naród w wolnych wyborach. Sejm wraz z Senatem - tworzy parlament, który zajmuje się przygotowywaniem i uchwalaniem ustaw. </li>
<li><strong>Senat</strong> to wyższa izba polskiego parlamentu. Jego członkowie, zwani senatorami - rozpatrują ustawy uchwalone przez sejm.</li>
</ul>
</td>
<td style="width: 342.386px; height: 84px;">
<ul>
<li>Sprawuje ją <strong>Prezydent RP</strong> oraz <strong>Rada Ministrów</strong> z <strong>Prezesem Rady Ministrów</strong> na czele.</li>
<li>Głównym zadaniem ministerstw jest wykonywanie ustaw przyjętych przez parlament. Rząd kontroluje ponadto pracę urzędników państwowych i wydatki państwa.</li>
<li>Prezydent reprezentuję Polskę podczas międzynarodowych spotkań, jest najwyższym zwierzchnikiem sił zbrojnych. Bez podpisu głowy państwa nie może zacząć obowiązywać żadna z ustaw uchwalonych przez parlament.</li>
</ul>
</td>
<td style="width: 342.386px; height: 84px;">
<ul>
<li>Sprawują ją<strong> sądy</strong> i <strong>trybunały</strong>.</li>
</ul>
<p> </p>
</td>
</tr>
</tbody>
</table>
<p> </p>
<p><strong>Rozwiązanie 2.:</strong></p>
<p><strong><span style="text-decoration: underline;">Zasada trójpodziału władzy</span></strong> jest jedną z kluczowych reguł leżących u podstaw współczesnej demokracji. Koncepcja ta została zaproponowana najpierw przez <span style="text-decoration: underline;"><strong>Johna Locke’a</strong></span> w jego pracy <em>Dwa traktaty o rządzie </em>z 1689 roku. Dokonał on w niej rozróżnienia na władzę ustawodawczą i wykonawczą, nie wyodrębnił jednak władzy sądowniczej. W koncepcji zaproponowanej przez Locke’a władze nie były sobie równe, dlatego jego filozofia stanowiła dopiero zapowiedź powstania zasad podziału władzy.</p>
<p>W bardziej dojrzałej postaci zasadę trójpodziału władzy sformułował <strong><span style="text-decoration: underline;">Monteskiusz</span></strong> w dziele z zakresu filozofii polityki i prawa <em>O duchu praw</em>. Pisał on, że: 'Kiedy w jednej i tej samej osobie lub w jednym i tym samym ciele władza prawodawcza zespolona jest z wykonawczą, nie ma wolności, ponieważ można się lękać, aby ten sam monarcha albo ten sam senat nie stanowił tyrańskich praw, które będzie tyrańsko wykonywał. Nie ma również wolności, jeśli władza sądowa nie jest oddzielona od prawodawczej i wykonawczej. Gdyby była połączona z władzą prawodawczą władza nad życiem i wolnością obywateli byłaby dowolną, sędzia bowiem byłby prawodawcą. Gdyby była połączona z władzą wykonawczą, sędzia mógłby mieć siłę ciemiężyciela'.</p>
<p><strong><span style="text-decoration: underline;">Istotą zasady trójpodziału władzy jest więc zapewnienie balansu między poszczególnymi ośrodkami władzy, tak aby władza nie była skupiona w rękach jednego gremium czy jednej osoby. Koncepcja ta zakłada, że poszczególne ośrodki władzy mają się wzajemnie równoważyć i kontrolować, co ma chronić obywateli przed nastaniem tyranii</span></strong>.</p>
<p>Ustrój Rzeczypospolitej Polskiej opiera się na podziale i równowadze władzy ustawodawczej, władzy wykonawczej i władzy sądowniczej. <strong><span style="text-decoration: underline;">Władzę ustawodawczą sprawują Sejm i Senat, władzę wykonawczą Prezydent Rzeczypospolitej Polskiej i Rada Ministrów, a władzę sądowniczą sądy i trybunały</span></strong>.</p><br><a style="color:red; font-size:25px;">Zadanie 3</a><br>
<p><strong>Rozwiązanie 1.:</strong></p>
<p><span style="text-decoration: underline;"><strong>Przykładowe rozwiązanie</strong></span></p>
<p><span style="text-decoration: underline;"><strong>Rozdział II Konstytucji RP </strong></span>jest poświęcony zakresowi wolności, prawom oraz obowiązkom człowieka i obywatela. Wyszukaj i wyjaśnij własnymi słowami te artykuły, które mówią o: równości wobec prawa, zakazie tortur, nienaruszalności mieszkania, przestrzeganiu prawa.</p>
<p><span style="text-decoration: underline;"><strong>Przykładowe prawa i wolności zawarte w rozdziale II Konstytucji:</strong></span></p>
<p><strong>Rozdział I. Art. 5</strong></p>
<p>- <em>Rzeczpospolita Polska (...) zapewnia wolności i prawa człowieka i obywatela oraz bezpieczeństwo obywateli</em>. </p>
<p><strong>Rozdział II. Art. 31</strong></p>
<p>- <em>Wszyscy są wobec prawa równi. Wszyscy mają prawo do równego traktowania przez władze publiczne</em>.</p>
<p><strong>Rozdział II. Art. 33</strong></p>
<p>- <em>Kobieta i mężczyzna w Rzeczypospolitej Polskiej mają równe prawa w życiu rodzinnym, politycznym, społecznym i gospodarczym</em>.</p>
<p><strong>Rozdział II. Art. 40</strong></p>
<p>- <em>Nikt nie może być poddany torturom ani okrutnemu, nieludzkiemu lub poniżającemu traktowaniu i karaniu. Zakazuje się stosowania kar cielesnych</em>.</p>
<p><strong>Rozdział II. Art. 50</strong></p>
<p>- <em>Zapewnia się nienaruszalność mieszkania. Przeszukanie mieszkania, pomieszczenia lub pojazdu może nastąpić jedynie w przypadkach określonych w ustawie i w sposób w niej określony</em>.</p>
<p><strong>Rozdział II. Art. 83.</strong></p>
<p>- <em>Każdy ma obowiązek przestrzegania prawa Rzeczypospolitej Polskiej</em>.</p>
<p> </p>
<p><strong>Rozwiązanie 2.:</strong></p>
<p><strong>Zadanie ma charakter indywidualny. Dlatego proponowane rozwiązanie może być jedynie przykładową wskazówką pomocną do samodzielnego sformułowania odpowiedzi.</strong></p>
<p><span style="text-decoration: underline;"><strong>Przykładowe wskazówki pomocne do samodzielnego sformułowania odpowiedzi:</strong></span></p>
<p><em>Konstytucja RP </em>z 1997 roku składa się z następujących rozdziałów: </p>
<p>PREAMBUŁA</p>
<p>Rozdział I (art. 1-29)<br/>RZECZPOSPOLITA</p>
<p>Rozdział II (art. 30-86)<br/>WOLNOŚCI, PRAWA I OBOWIĄZKI CZŁOWIEKA I OBYWATELA</p>
<p>Rozdział III (art. 87-94)<br/>ŹRÓDŁA PRAWA</p>
<p>Rozdział IV (art. 95-125)<br/>SEJM I SENAT</p>
<p>Rozdział V (art. 126-145)<br/>PREZYDENT RZECZYPOSPOLITEJ POLSKIEJ</p>
<p>Rozdział VI (art. 146-162)<br/>RADA MINISTRÓW I ADMINISTRACJA RZĄDOWA</p>
<p>Rozdział VII (art. 163-172)<br/>SAMORZĄD TERYTORIALNY</p>
<p>Rozdział VIII (art. 173-201)<br/>SĄDY I TRYBUNAŁY</p>
<p>Rozdział IX (art. 202-215)<br/>ORGANY KONTROLI PAŃSTWOWEJ I OCHRONY PRAWA</p>
<p>Rozdział X (art. 216-227)<br/>FINANSE PUBLICZNE</p>
<p>Rozdział XI (art. 228-234)<br/>STANY NADZWYCZAJNE</p>
<p>Rozdział XII (art. 235)<br/>ZMIANA KONSTYTUCJI</p>
<p>Rozdział XIII (art. 236-243)<br/>PRZEPISY PRZEJŚCIOWE I KOŃCOWE</p>
<p><strong><em>-&gt; </em></strong><span style="text-decoration: underline;"><em>Przykładowy opis rozdziału XII pt. ZMIANA KONSTYTUCJI (art. 235):</em></span></p>
<p>Artykuł 235. <em>Konstytucji RP</em>, który składa się na rozdział XII zatytułowany: <em>Zmiana Konstytucji</em>, stanowi, że: </p>
<ol type="1">
<li>Projekt ustawy o zmianie Konstytucji może przedłożyć co najmniej 1/5 ustawowej liczby posłów, Senat lub Prezydent Rzeczypospolitej</li>
<li>Zmiana Konstytucji następuje w drodze ustawy uchwalonej w jednakowym brzmieniu przez Sejm i następnie w terminie nie dłuższym niż 60 dni przez Senat.</li>
<li>Pierwsze czytanie projektu ustawy o zmianie Konstytucji może odbyć się nie wcześniej niż trzydziestego dnia od dnia przedłożenia Sejmowi projektu ustawy.</li>
<li>Ustawę o zmianie Konstytucji uchwala Sejm większością co najmniej 2/3 głosów w obecności co najmniej połowy ustawowej liczby posłów oraz Senat bezwzględną większością głosów w obecności co najmniej połowy ustawowej liczby senatorów.</li>
<li>Uchwalenie przez Sejm ustawy zmieniającej przepisy rozdziałów I, II lub XII Konstytucji może odbyć się nie wcześniej niż sześćdziesiątego dnia po pierwszym czytaniu projektu tej ustawy.</li>
<li>Jeżeli ustawa o zmianie Konstytucji dotyczy przepisów rozdziału I, II lub XII, podmioty określone w ust. 1 mogą zażądać, w terminie 45 dni od dnia uchwalenia ustawy przez Senat, przeprowadzenia referendum zatwierdzającego. Z wnioskiem w tej sprawie podmioty te zwracają się do Marszałka Sejmu, który zarządza niezwłocznie przeprowadzenie referendum w ciągu 60 dni od dnia złożenia wniosku. Zmiana Konstytucji zostaje przyjęta, jeżeli za tą zmianą opowiedziała się większość głosujących.</li>
<li>Po zakończeniu postępowania określonego w ust. 4 i 6 Marszałek Sejmu przedstawia Prezydentowi Rzeczypospolitej uchwaloną ustawę do podpisu. Prezydent Rzeczypospolitej podpisuje ustawę w ciągu 21 dni od dnia przedstawienia i zarządza jej ogłoszenie w Dzienniku Ustaw Rzeczypospolitej Polskiej.</li>
</ol>
<p>Zawarte w tym rozdziale przepisy dotyczą więc możliwych sposobów dokonania zmian w <em>Konstytucji RP</em>.</p><br><a style="color:red; font-size:25px;">Zadanie 4</a><br>
<p><strong>Rozwiązanie 1.:</strong></p>
<p>Zmiana Konstytucji RP wprowadzona za pomocą ustawy, której tekst został zamieszczony w zadaniu dotyczyła rozszerzenia warunków, które musi spełnić osoba, aby mogła zostać zaprzysiężona na posła lub senatora, a mianowicie chodzi o to, że osoba, która została skazana prawomocnym wyrokiem na karę pozbawienia wolności za przestępstwo umyślne ścigane z oskarżenia publicznego nie może piastować w Polsce funkcji posła lub senatora.  </p>
<p> </p>
<p><strong>Rozwiązanie 2.:</strong></p>
<p>Zmiana <em>Konstytucji RP</em> wprowadzona za pomocą ustawy, której tekst przytoczono, dotyczyła wprowadzenia zapisu, wedle którego do Sejmu i Senatu RP nie może zostać wybrana osoba, którą skazano prawomocnym wyrokiem na karę pozbawienia wolności za przestępstwo umyślne ścigane z oskarżenia publicznego.</p><br>