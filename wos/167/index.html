<!DOCTYPE html>
<head>
<meta charset='UTF-8'>
<style>
    @font-face{font-family:KaTeX_Main fallback;size-adjust:95%;src:local("Times New Roman"),local("LiberationSerif")}@font-face{font-family:KaTeX_Main fallback;size-adjust:83%;src:local("Noto Serif")}:root{--odr-text-decoration-color:currentColor;--odr-math-text-font-family:KaTeX_Main,"KaTeX_Main fallback",serif}.odr-strikethrough{text-decoration-color:var(--odr-text-decoration-color)}.odr-downdiagonalstrike,.odr-updiagonalstrike{-webkit-text-size-adjust:100%;text-size-adjust:100%;display:inline-block;position:relative;white-space:nowrap}.odr-downdiagonalstrike:not(.odr-strikethrough),.odr-updiagonalstrike:not(.odr-strikethrough){text-decoration:none}.odr-downdiagonalstrike:after,.odr-updiagonalstrike:before{bottom:0;content:"";left:0;position:absolute;right:0;top:0}.odr-updiagonalstrike:before{background:linear-gradient(to right bottom,transparent calc(50% - 1px),var(--odr-text-decoration-color) 49.5%,var(--odr-text-decoration-color) 50.5%,transparent calc(50% + 1px))}.odr-downdiagonalstrike:after{background:linear-gradient(to right top,transparent calc(50% - 1px),var(--odr-text-decoration-color) 49.5%,var(--odr-text-decoration-color) 50.5%,transparent calc(50% + 1px))}.odr-updiagonalstrike:before.odr-downdiagonalstrike:after{background:linear-gradient(to right bottom,transparent calc(50% - 1px),var(--odr-text-decoration-color) 49.5%,var(--odr-text-decoration-color) 50.5%,transparent calc(50% + 1px)),linear-gradient(to right top,transparent calc(50% - 1px),var(--odr-text-decoration-color) 49.5%,var(--odr-text-decoration-color) 50.5%,transparent calc(50% + 1px))}.odr-comment,.odr-footnote{font-size:.8333357142857143em}math-expr{font-size:1.15rem}.katex{font-family:var(--odr-math-text-font-family)}.katex-display>.katex{white-space:normal}.katex-html>.base{padding-bottom:.25em;padding-top:.25em} 
</style>
<link href="https://cdn.jsdelivr.net/npm/katex@0.16.8/dist/katex.css" rel="stylesheet"/>
<script src="https://cdn.jsdelivr.net/npm/katex@0.16.8/dist/katex.js"></script>
<script src="https://unpkg.com/asciimath2tex@1.2.1/dist/asciimath2tex.umd.js"></script>
<script src="https://cdn.jsdelivr.net/npm/katex@0.16.8/dist/contrib/mhchem.min.js"></script>
<script>
  window.WebFontConfig = {
    custom: {
      families: ['KaTeX_AMS', 'KaTeX_Caligraphic:n4,n7', 'KaTeX_Fraktur:n4,n7',
        'KaTeX_Main:n4,n7,i4,i7', 'KaTeX_Math:i4,i7', 'KaTeX_Script',
        'KaTeX_SansSerif:n4,n7,i4', 'KaTeX_Size1', 'KaTeX_Size2', 'KaTeX_Size3',
        'KaTeX_Size4', 'KaTeX_Typewriter'],
    },
  };
</script>
<script src="https://cdn.jsdelivr.net/npm/webfontloader@1.6.28/webfontloader.js"></script>
<script>
        const parser = new AsciiMathParser();
        document.addEventListener("DOMContentLoaded", function () {
            const mathExprs = document.querySelectorAll('math-expr');
    
            mathExprs.forEach(function (element) {
                var expr = element.getAttribute('expr');
                const span = document.createElement('span');

                if (!expr.includes("\\displaystyle")) {
                    var expr = parser.parse(expr);
                }

                katex.render(expr, span, {
                    throwOnError: false,
                });
                
                element.appendChild(span);
            });
        });
</script>
</head>
<a style="color:red; font-size:25px;">Zadanie 1</a><br>
<p><strong>Rozwiązanie 1.:</strong></p>
<p><span style="text-decoration: underline;"><strong>a) Etapy procedury wprowadzania w życie obywatelskiej inicjatywy uchwałodawczej:</strong></span></p>
<ul>
<li>założenie komitetu inicjatywy uchwałodawczej (składającego się z minimum 5 osób, które posiadają czynne prawo wyborcze),</li>
<li>poinformowanie przewodniczącego rady miasta o zawiązaniu komitetu inicjatywy uchwałodawczej,</li>
<li>promocja projektu oraz rozpoczęcie procesu zbierania podpisów,</li>
<li>zebranie 300 podpisów mieszkańców danej gminy pod projektem uchwały (wraz z ich danymi osobowymi), </li>
<li>złożenie projektu uchwały na ręce przewodniczącego rady miasta, </li>
<li>weryfikacja projektu przez prezydenta miasta oraz radcę prawnego, </li>
<li>wciągnięcie projektu uchwały do porządku sesji, gdzie będzie podlegać głosowaniu radnych.</li>
</ul>
<p> </p>
<p>b) Moim zdaniem został wprowadzony obowiązek ustalenia zasad realizacji obywatelskiej inicjatywy uchwałodawczej, ponieważ chcieli zaprowadzić transparentność tego procesu, co w konsekwencji ma na celu jednakowe traktowanie i procedowanie każdego projektu inicjatywy uchwałodawczej. </p>
<p> </p>
<p><strong>Rozwiązanie 2.:</strong></p>
<p><strong>a)</strong></p>
<p><em><strong>-&gt;</strong> <strong><span style="text-decoration: underline;">ETAPY PROCEDURY WPROWADZANIA W ŻYCIE OBYWATELSKIEJ INICJATYWY UCHWAŁODAWCZEJ:</span></strong></em></p>
<ol>
<li>Założenie komitetu inicjatywy uchwałodawczej, w którym powinno się znaleźć minimum 5 osób dysponujących czynnym prawem wyborczym.</li>
<li>Pisemne poinformowanie przewodniczącego rady miasta o zawiązaniu komitetu.</li>
<li>Przeprowadzenie działań związanych z promocją projektu i zbieraniem podpisów dla jego poparcia (należy zebrać co najmniej 300 popierających podpisów mieszkańców miasta wraz z ich danymi osobowymi).</li>
<li>Poddanie złożonego dokumentu, po złożeniu do przewodniczącego rady miasta, weryfikacji przez prezydenta miasta i radcę prawnego, a następnie wciągnięcie go do porządku sesji rady miasta i poddanie go głosowaniu radnych.</li>
</ol>
<p><strong>b)</strong></p>
<p><strong>Ta część zadania ma charakter indywidualny, bo wymaga wyrażenia własnej opinii. Dlatego proponowane rozwiązanie może przybrać jedynie postać przykładowej wskazówki pomocnej do samodzielnego opracowania odpowiedzi.</strong></p>
<p><span style="text-decoration: underline;"><strong>Przykładowa odpowiedź:</strong></span></p>
<p>Wydaje się, że autorzy zmian w ustawie o samorządzie gminnym wprowadzili obowiązek ustalenia zasad realizacji obywatelskiej inicjatywy uchwałodawczej po to, aby cała procedura stała się transparentna i uczciwa, a mieszkańcy zainteresowani podjęciem takiej inicjatywy wiedzieli, co po kolei należy robić, by zrealizować swój zamiar.</p><br><a style="color:red; font-size:25px;">Zadanie 2</a><br>
<p><strong>Rozwiązanie 1.:</strong></p>
<p><span style="text-decoration: underline;"><strong>To zadanie ma charakter indywidualny. Sam/a musisz je wykonać. Poniższe informacje mogą pomóc Ci w opracowaniu własnego folderu</strong></span></p>
<p><span style="text-decoration: underline;"><strong>Struktura samorządu w Polsce wygląda następująco:</strong></span></p>
<ul>
<li><strong>samorząd gminny, </strong></li>
<li><strong>samorząd powiatowy, </strong></li>
<li><strong>samorząd wojewódzki.</strong></li>
</ul>
<p>W poniższej tabeli przedstawiono organy poszczególnych samorządów:</p>
<table width="0">
<tbody>
<tr>
<td style="background-color: #ffcc66;" width="152">
<p><strong>Jednostka samorządu terytorialnego</strong></p>
</td>
<td style="background-color: #ffcc66;" width="180">
<p><strong>Organ stanowiący</strong></p>
</td>
<td style="background-color: #ffcc66;" width="217">
<p><strong>Organ wykonawczy</strong></p>
</td>
</tr>
<tr>
<td style="background-color: #ff9966;" width="152">
<p><strong>Gmina</strong></p>
</td>
<td width="180">
<p>rada gminy</p>
</td>
<td width="217">
<p>wójt, burmistrz, prezydent</p>
</td>
</tr>
<tr>
<td style="background-color: #ff9966;" width="152">
<p><strong>Powiat</strong></p>
</td>
<td width="180">
<p>rada powiatu</p>
</td>
<td width="217">
<p>zarząd powiatu</p>
</td>
</tr>
<tr>
<td style="background-color: #ff9966;" width="152">
<p><strong>Województwo</strong></p>
</td>
<td width="180">
<p>sejmik województwa</p>
</td>
<td width="217">
<p>zarząd województwa</p>
</td>
</tr>
</tbody>
</table>
<p> </p>
<p><span style="text-decoration: underline;"><strong>Samorząd gminny:</strong></span></p>
<p>Jest to wyodrębniona jednostka samorządowa, która stanowi podstawowy podmiot samorządowy. Jest ona powoływana z mocy prawa, aby samodzielnie wykonywać zadania administracji publicznej. W Polsce funkcjonują trzy rodzaje gmin: miejskie, miejsko-wiejskie oraz miejskie. Gmina realizuje swoje zadania poprzez jej organy, a więc radę gminy (organ stanowiący) oraz burmistrza/wójta/prezydenta miasta (jako organ wykonawczy).</p>
<p>Do przykładowych obowiązków władz samorządowych należy:</p>
<ul>
<li>dbałość o remont ulic oraz mostów;</li>
<li>wywóz śmieci;</li>
<li>finansowanie szkół podstawowych oraz gimnazjów;</li>
<li>pomoc społeczna, w tym działalność ośrodków i zakładów opiekuńczych;</li>
<li>dbałość o lokalny transport zbiorowy;</li>
<li>utrzymanie gminnych obiektów i urządzeń użyteczności publicznej oraz obiektów administracyjnych;</li>
<li>dbałość o rozwój kultury, w tym bibliotek gminnych oraz gminnych ośrodków kultury;</li>
<li>wspieranie gminnego budownictwa;</li>
<li>zapewnienie opieki zdrowotnej mieszkańcom gminy;</li>
<li>opieka nad zielenią gminną;</li>
<li>współpraca z organizacjami pozarządowymi;</li>
<li>współpraca ze społecznościami lokalnymi i regionalnymi innych państw;</li>
</ul>
<p> </p>
<p><span style="text-decoration: underline;"><strong>Samorząd powiatowy:</strong></span></p>
<p>Jest to związek społeczności lokalnej, który wyodrębniony został w ramach stryktury państwa. Jest on z mocy prawa powołany do wykonywania zadań administracji publicznej. Powiat stanowi drugi szczebel samorządu terytorialnego. Samorząd powiatowy posiada możliwość kształtowania własnej organizacji wewnętrznej. Wyboru <strong>rady powiatu</strong> dokonuje się w głosowaniu w ramach wyborów powszechnych, równych, bezpośrednich oraz tajnych. Kadencja tego organu trwa 4 lata. <strong>Rada powiatu wybiera zarząd</strong> w liczbie od 3 do 5 osób, w tym starostę i wicestarostę, w ciągu 3 miesięcy od dnia ogłoszenia wyników wyborów przez właściwy organ wyborczy, z uwzględnieniem ust. 2 i 3. Liczbę członków zarządu określa w statucie rada powiatu. Rada powiatu wybiera starostę bezwzględną większością głosów ustawowego składu rady, w głosowaniu tajnym. Rada powiatu wybiera wicestarostę oraz pozostałych członków zarządu na wniosek starosty zwykłą większością głosów w obecności co najmniej połowy ustawowego składu rady, w głosowaniu tajnym.</p>
<p>Przykładowe zadania samorządu powiatowego:</p>
<ul>
<li>utrzymywanie szkół średnich, zawodowych oraz techników, </li>
<li>utrzymywanie powiatowych dróg publicznych, </li>
<li>zapewnienie mieszkańcom powiatu opieki szpitalnej.</li>
</ul>
<p> </p>
<p><span style="text-decoration: underline;"><strong>Samorząd wojewódzki:</strong></span></p>
<p>Jest to wyodrębniony związek społeczności regionalnej, która zamieszkuje dane województwo, który to związek powołany jest do samodzielnego wykonywania zadań administracji publicznej. Organem stanowiącym samorządu wojewódzkiego jest sejmik województwa, zaś organem wykonawczym - zarząd województwa. Samorząd województwa posiada upoważnienia ustawowe, które umożliwiają mu stanowienie aktów prawa miejscowego, które to obowiązują na obszarze województwa. </p>
<p> </p>
<p><strong>Rozwiązanie 2.:</strong></p>
<p><strong>Zadanie ma charakter indywidualny. Dlatego proponowane rozwiązanie może przybrać jedynie postać przykładowej wskazówki pomocnej do samodzielnego sformułowania odpowiedzi.</strong></p>
<p><span style="text-decoration: underline;"><strong>Przykładowe wskazówki pomocne do samodzielnego opracowania odpowiedzi:</strong></span></p>
<p><em><strong>-&gt;</strong> <span style="text-decoration: underline;">Przykładowe rozwiązanie dla powiatu krakowskiego:</span></em></p>
<p><strong>a)</strong></p>
<p>Organem stanowiącym powiatu jest rada powiatu, która składa się z radnych powiatu. Na czele rady stoi wybrany przez radę przewodniczący rady powiatu. Jak wynika z ogólnodostępnych danych zamieszczonych w serwisie internetowym powiatu krakowskiego, w ciągu ostatnich kilku miesięcy rada powiatu krakowskiego, za sprawą składających się na nią radnych powiatu, była aktywna przede wszystkim w obszarze działań na rzecz nowych inwestycji infrastrukturalnych, przede wszystkim inwestycji drogowych i komunikacyjnych. Radni powiatu dokonywali interpelacji w zakresie takich spraw, jak na przykład: realizacja inwestycji drogowych w gminie Krzeszowice, poprawa bezpieczeństwa na drodze powiatowej w miejscowości Balice, budowa chodników wokół dróg powiatowych w wybranych gminach powiatu krakowskiego czy warianty przebiegu planowanej obwodnicy Krzeszowic.</p>
<p><strong>b)</strong></p>
<p>Jeśli chodzi o konkretne działania organu stanowiącego powiatu krakowskiego, jakim jest rada powiatu, to przykładami tych z nich, które w pozytywny sposób przyczyniły się do zmian w funkcjonowaniu lokalnej społeczności, mogły być (poniżej zawarto tylko wybrane uchwały rady powiatu krakowskiego):</p>
<p>- uchwała w sprawie zmiany planu finansowego środków Państwowego Funduszu Rehabilitacji Osób Niepełnosprawnych przypadających w 2022 roku na realizację zadań z zakresu rehabilitacji zawodowej i społecznej osób niepełnosprawnych w Powiecie Krakowskim,</p>
<p>- uchwała w sprawie przyjęcia Powiatowego Programu wspierania edukacji uzdolnionych uczniów i absolwentów szkół ponadgimnazjalnych i ponadpodstawowych prowadzonych przez Powiat Krakowski,</p>
<p>- uchwała w sprawie ustalenia rozkładu godzin pracy aptek ogólnodostępnych na terenie Powiatu Krakowskiego w 2022 roku.</p><br><a style="color:red; font-size:25px;">Zadanie 3</a><br>
<p><strong>Rozwiązanie 1.:</strong></p>
<p>a) Działania samorządu terytorialnego podlegają nadzorowi z punktu widzenia <span style="text-decoration: underline;"><strong>legalności.</strong></span></p>
<p> </p>
<p>b) Nad jednostkami samorządu terytorialnego nadzór sprawuje <span style="text-decoration: underline;"><strong>Prezes Rady Ministrów, wojewodowie oraz regionalne izby obrachunkowe</strong></span> (w zakresie spraw finansowych).</p>
<p> </p>
<p>c) Organ stanowiący samorządu terytorialnego może zostać rozwiązany <strong><span style="text-decoration: underline;">przez Sejm na wniosek Prezesa Rady Ministrów.</span></strong> Owo rozwiązanie może nastąpić, wówczas gdy <span style="text-decoration: underline;"><strong>organ ten narusza Konstytucję lub ustawę.</strong></span></p>
<p> </p>
<p><strong>Rozwiązanie 2.:</strong></p>
<table border="1" style="border-collapse: collapse; width: 100%;">
<tbody>
<tr style="height: 219px;">
<td style="width: 50%; background-color: #8e236b; height: 219px;"><strong>Artykuł 171. <em>Konstytucji RP</em> (<em>Nadzór nad działalnością samorządu terytorialnego</em>):</strong></td>
<td style="width: 50%; height: 219px; background-color: #ff6ec7;">
<div>1.</div>
<div>Działalność samorządu terytorialnego podlega nadzorowi z punktu widzenia legalności.</div>
<div class="clear"> </div>
<div>2.</div>
<div>Organami nadzoru nad działalnością jednostek samorządu terytorialnego są Prezes Rady Ministrów i wojewodowie, a w zakresie spraw finansowych regionalne izby obrachunkowe.</div>
<div class="clear"> </div>
<div>3.</div>
<div>Sejm, na wniosek Prezesa Rady Ministrów, może rozwiązać organ stanowiący samorządu terytorialnego, jeżeli organ ten rażąco narusza Konstytucję lub ustawy.</div>
</td>
</tr>
</tbody>
</table>
<p><strong>[A]</strong></p>
<p>Nadzorowi podlegają działania samorządu terytorialnego z punktu widzenia ich <strong><span style="text-decoration: underline;">legalności</span></strong> (zgodności z obowiązującymi w Polsce przepisami prawa).</p>
<p><strong>[B]</strong></p>
<p><strong><span style="text-decoration: underline;">Nad jednostkami samorządu terytorialnego nadzór sprawują następujące organy:</span></strong></p>
<ul>
<li>Prezes Rady Ministrów,</li>
<li>wojewodowie,</li>
<li>regionalne izby obrachunkowe (w zakresie spraw finansowych).</li>
</ul>
<p><strong>[C]</strong></p>
<p>Organ stanowiący samorządu terytorialnego może zostać rozwiązany przez Sejm RP, na wniosek Prezesa Rady Ministrów. Może to nastąpić wtedy, gdy organ stanowiący samorządu terytorialnego rażąco narusza <em>Konstytucję RP </em>lub obowiązujące ustawy.</p><br><a style="color:red; font-size:25px;">Zadanie 4</a><br>
<p><strong>Rozwiązanie 1.:</strong></p>
<p><span style="text-decoration: underline;"><strong>Przykładowa odpowiedź:</strong></span></p>
<p>Oczywiście, że mamy wpływ na nasze otoczenie i życie naszej małej Ojczyzny. To od naszego zaangażowania zależy, m.in. kto zostanie wybrany w wyborach lokalnych na miejscowe urzędy. Nasza aktywność obywatelska może doprowadzić do powstania organizacji lokalnych, propagowania historii i tradycji miejscowej oraz ochrony środowiska naturalnego. To od nas zależy, w jakim środowisku będziemy żyć i się rozwijać. </p>
<p> </p>
<p><strong>Rozwiązanie 2.:</strong></p>
<p><strong>Zadanie ma charakter indywidualny. Dlatego proponowane rozwiązanie może przybrać jedynie postać przykładowej wskazówki pomocnej do samodzielnego opracowania odpowiedzi.</strong></p>
<p><span style="text-decoration: underline;"><strong>Przykładowa odpowiedź:</strong></span></p>
<p>Wydaje się, że współczesny człowiek może dokonać zmian w swoim miejscu zamieszkania i wpłynąć na swoje otoczenie na wiele sposobów. Przede wszystkim, może włączyć się w działania społeczne, takie jak praca wolontariacka w lokalnych organizacjach czy kampanie społeczne dotyczące spraw ważnych dla społeczności lokalnej. Może też zaangażować się w działalność polityczną, na przykład poprzez uczestnictwo w wyborach i poparcie kandydatów, którzy reprezentują wartości i cele, które są mu bliskie. Innym sposobem na wpływanie na swoje otoczenie jest wprowadzenie zmian w swoim stylu życia, które wpłyną pozytywnie na środowisko i ludzi wokół nas. Można zacząć od prostych kroków, takich jak segregacja odpadów, ograniczenie zużycia wody i energii, przesiadka na rower czy transport publiczny. Można też promować i zachęcać innych do podobnych działań, co przyczyni się do zmniejszenia negatywnego wpływu na środowisko. Oprócz tego, współczesny człowiek może również działać na rzecz swojej społeczności poprzez rozwijanie biznesów lokalnych i wspieranie lokalnych producentów, co przyczyni się do wzrostu gospodarczego i poprawy sytuacji finansowej mieszkańców regionu. Można też angażować się w działalność kulturalną i społeczną, organizować wydarzenia i imprezy, które pozytywnie wpłyną na atmosferę w okolicy. Podsumowując, współczesny człowiek może wiele zmienić w swoim miejscu zamieszkania poprzez swoje działania społeczne, polityczne, ekologiczne, gospodarcze i kulturalne. Każda osoba może przyczynić się do poprawy sytuacji w swoim otoczeniu, a ich sumaryczny wpływ może mieć istotny wpływ na jakość życia mieszkańców danej społeczności.</p><br>