<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Słońce emituje <strong>białe</strong> światło, złożone z wielu różnych barw. W atmosferze Ziemi światło <strong>niebieskie</strong> rozprasza się mocniej niż pozostałe barwy i dociera do nas ze wszystkich stron jako światło błękitnego nieba. Natomiast światło Słońca pozbawione częściowo niebieskiego odbieramy jako barwę <strong>żółtą</strong>, a gdy Słońce jest nisko nad horyzontem - jako <strong>czerwoną</strong>.</p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Pomieszczenia mogą być chronione przez wiązkę lasera i fotokomórkę (urządzenie dające sygnał elektryczny jeśli pada na nie światło).</p>
<p>Kiedy bieg wiązki lasera jest niezaburzony to świeci on na fotokomórkę i komputer sterujący zabezpieczeniem pomieszczenia otrzymuje sygnał elektryczny. Jeżeli coś zablokuje wiązkę lasera to przestanie ona świecić na fotokomórkę i komputer rozpozna, że doszło do zablokowania wiązki lasera w pomieszczeniu. </p>
<p>Jeżeli włamujący nie chce uruchomić alarmu, to musi uważać, aby nie zaburzyć biegu żadnego z promieni lasera. W normalnych warunkach promień lasera jest niewidoczny (widzimy tylko małą plamkę w miejscu padania wiązki na daną powierzchnię). </p>
<p>Będziemy mogli zobaczyć bieg promienia lasera jeśli jego część ulegnie rozproszeniu na cząsteczkach ośrodka. Rozpylenie dymu wprowadzi do pomieszczenia małe cząsteczki dymu, na których światło lasera będzie mogło częściowo się rozpraszać. Takie rozproszone światło lasera będzie rozchodzić się we wszystkich kierunkach i docierając do naszego oka stworzy obraz wiązki lasera.</p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Na białą kartkę oświetloną bezpośrednio światłem słonecznym pada światło białe i takie światło będzie też odbijać kartka - obraz kartki będzie biały. </p>
<p>Natomiast na białą kartkę znajdującą się w cieniu drzewa nie pada bezpośrednio białe światło słoneczne. Kartka jest oświetlana światłem rozproszonym w atmosferze Ziemi, które rozchodząc się w każdym kierunku ma możliwość padania na kartkę (nie jest blokowane przez drzewo). Najwięcej światła rozproszonego w atmosferze stanowi światło niebieskie i to światło padając na białą kartkę jest w największym stopniu odbijane, stąd obserwowany obraz kartki ma odcień niebieski.</p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p><strong>a)</strong></p>
<p>Słońce ma kolor biały. </p>
<p><strong>b)</strong></p>
<p>Słońce ma kolor biały.</p>
<hr/>
<p>W obu przypadkach widziany obraz Słońca ma taki sam kolor - biały, ponieważ do obserwatora na Księżycu dociera całe widmo promieniowania - cały zakres światła widzialnego wysyłany przez Słońce. Na Księżycu nie ma atmosfery, dlatego światło słoneczne nie ulega rozproszeniu tak jak na Ziemi.</p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Jeśli wykonamy zdjęcie nocnego nieba dobrym aparatem, to następnie taki plik możemy zaimportować do programu graficznego na komputerze (np. Adobe Photoshop). Takie programy graficzne mają możliwość pobrania próbki koloru ze zdjęcia i wyświetlić jego parametry, co pozwoli nam zobaczyć z jakim kolorem mamy do czynienia. Ważne, aby ustawienia aparatu nie przekłamywały faktycznego obrazu nieba.</p><br>