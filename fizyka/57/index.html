<head><meta charset="UTF-8"></head>
<a style="color:red; font-size:25px;">Zadanie Projekt</a><br>
<p>Przeprowadzimy symulację ruchów Browna z użyciem arkusza kalkulacyjnego.</p>
<p>Tworzymy dwie kolumny danych: współrzędna x i y położenia punktu.</p>
<p><img alt="" height="113" src="./data/1146423-0.jpg" width="258"/> </p>
<p>Początkowe współrzędne <strong>x</strong> i <strong>y</strong> ustalamy na <strong>0</strong>.</p>
<p>W kolejnym wierszu obliczamy położenie punktu w następnej chwili czasowej. Do wartości wcześniejszego położenia (wartość komórki A2) dodajemy liczbę losową.</p>
<p>Funkcja<strong> LOS()</strong> zwraca liczbę losową z przedziału od <strong>0</strong> do <strong>1</strong>. Jeżeli odejmiemy od niej wartość <strong>0,5</strong> to będzie ona zwracała wartość z zakresu od <strong>-0,5</strong> do <strong>0,5</strong>.</p>
<p>Podobnie ustalamy współrzędną <strong>y</strong> położenia.</p>
<p><img alt="" height="115" src="./data/1146423-1.jpg" width="260"/></p>
<p>Uzupełniamy komórki do 250 przeciągając ich automatyczne generowanie. Każda kolejna komórka będzie bazowała na położeniu punktu ustalonemu w poprzedniej komórce.</p>
<p><img alt="" height="658" src="./data/1146423-2.jpg" width="251"/></p>
<hr/>
<p>Z dostępnych punktów tworzymy wykres liniowy zależności <strong>y(x)</strong>.</p>
<p>Przykładowe wyniki symulacji ruchów Browna.</p>
<p><img alt="" height="569" src="./data/1146423-3.jpg" width="1032"/></p>
<p>Odświeżenie arkusza kalkulacyjnego spowoduje wygenerowanie innych liczb losowych.</p>
<p><img alt="" height="568" src="./data/1146423-4.jpg" width="1028"/></p>
<p> </p>
<p>Punkt widocznie oddala się od początkowego położenia (0,0).</p><br>