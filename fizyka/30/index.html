<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>W mroźny dzień, gdy temperatura powietrza wynosiła -20°C, wystawiliśmy przed dom miskę wody. Po pewnym czasie w wodzie zaczął się pojawiać lód. W tej sytuacji temperatura wody była <strong>równa</strong> 0°C. Temperatura powstałego lodu była<strong> równa</strong> 0°C.</p>
<p><em>Lód nie zacznie powstawać dopóki woda nie ochłodzi się od temperatury 0°C oraz lód nie zacznie się ochładzać dopóki cała woda nie zamarznie. Stąd mieszanina wody i lodu ma temperaturę 0°C.</em></p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Opisana sytuacja to przykład powstania cieczy przegrzanej. Woda została podgrzana do temperatury powyżej temperatury wrzenia (100°C), ale nie nastąpił jej proces wrzenia. Sytuacja taka może mieć miejsce kiedy podgrzewamy bardzo powoli czystą wodę w naczyniu o gładkich ściankach. Proces wrzenia nie jest wtedy niczym inicjowany. Wystarczy jednak niewielkie zaburzenie mechaniczne, aby ciecz gwałtownie rozpoczęła proces wrzenia. Wsypanie sproszkowanego kisielu do wody spowodowało zaburzenie jej stanu i zainicjowało gwałtowny proces wrzenia. </p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Obejrzyj film na kanale "Nauka. To Lubię." (poniższa ikona po kliknięciu otwiera link zewnętrzny do filmu na YT)</p>
<p><a href="https://youtu.be/jDcWRG4s4pU"><img alt="" height="47" src="./data/987658-0.jpg" width="118"/></a></p>
<hr/>
<p>Woda na Ziemi występuje w trzech stanach skupienia - stałym (lód), ciekłym (woda) i gazowym (para wodna). Mgła to maleńkie kropelki wody zawieszone w powietrzu. Wilgotne powietrze wędruje do góry i kiedy natrafi na zimne warstwy powietrza ochładza się i skrapla. Zazwyczaj następuje to w wysokich partiach atmosfery i w ten sposób powstają chmury. Taki sam proces może zajść również tuż nad powierzchnią Ziemi i wtedy obserwujemy powstawanie mgły.</p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>W przypadku gotowania potraw ważna jest temperatura w jakiej przebywa gotowana potrawa. Doprowadzając wodę do wrzenia mamy pewność, że jej temperatura osiągnęła 100°C. Woda nie może osiągnąć już wyższej temperatury (bez zmiany ciśnienia), więc dostarczanie jej więcej ciepła (zwiększanie płomienia/mocy palnika) nie spowoduje jej ogrzewana, a jedynie przyspieszy proces przemiany w parę wodną, co nie jest dla nas korzystne, ponieważ chcemy aby potrawy były gotowane zanurzone w wodzie. Należy utrzymać taką minimalną moc palnika, która wystarczy do podtrzymania procesu wrzenia wody.</p><br>